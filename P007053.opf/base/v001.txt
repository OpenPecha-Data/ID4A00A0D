༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1PD152299
n/a
ImageGroup:
ISBN:
12PD20390
9787105120680
Title:
སྒྲུང་རྒྱུད་དང་གླིང་སྒྲུང་རིག་པའི་རྣམ་བཤད།
sgrung rgyud dang gling sgrung rig pa'i rnam bshad/
Author:
||n/a
Descriptor:
Original Publication:
Place:
Publisher:
In/a
;n/a
pe cin/
mi rigs dpe skrun khang/
2012
Date:
Volume:
Total Volumes:
TBRC Pages:
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



#te &
ཆ་རྣོ “211 Tཊྛ"=##gIA g
༄༅།།སྒྲུང་རྒྱུད་དང་གླིང་སྒྲུང་
རིག་པའི་རྣམ་བཤད།།
ནོར་བུ་དབང་ལྡན་གྱིས་བརྩམས།
མི་རིགས་དཔེ་སྐྲུན་ཁང་།



EtektEX “211 LFE”
]#igr H
ནོར་བུ་དབང་ལྡན་གྱིས་བརྩམས།
༄༅།།སྒྲུང་རྒྱུད་དང་གླིང་སྒྲུང་
རིག་པའི་རྣམ་བཤད།།
མི་རིགས་དཔེ་སྐྲུན་ཁང་།



དཀར་ཆག
..... 1
སྔོན་འགྲོའི་གླེང་གཞི།….…………………….
-- མི་རིགས་ཤིག་གི་ངག་རྒྱུན་རིག་གནས་ནས་འཛམ་གླིང་གི་ཤུལ་
བཞག་རིག་གནས་སུ་གྱུར་བའི་ལམ་བུ། .……….
ལེའུ་དང་པོ། སྒྲུང་གི་རིག་གནས་བཤད་པ། …
14
དང་པོ། སྔོན་འགྲོ། ..……………..
གཉིས་པ། སྒྲུང་གི་ཐ་སྙད་དང་གོ་དོན་བཤད་པ། ..………………
གསུམ་པ། སྒྲུང་གི་ཁྱད་ཆོས། . ……
….………….……….
གཅིག སྒྲུང་ནི་མིའི་རིགས་ཀྱི་ཐུན་མོང་གི་དྲན་པ་ཡིན། .. .
གཉིས། སྒྲུང་ནི་ངག་ཐོག་གི་སྲོལ་རྒྱུན་ནམ་ངག་རྒྱུན་རིག་
གནས་ཀྱི་ཡ་གྱལ་ཡིན། །
གསུམ། སྒྲུང་ནི་སྔ་རབས་རུས་རྒྱུད་ཚོ་བའི་ལོ་རྒྱུས་
རྣལ་མ་ཡིན། .. .
བཞི་བ། སྒྲུང་གི་རིགས་ཀྱི་དབྱེ་བ་བཤད་པ། …………
ལྔ་པ། སྒྲུང་གི་རིག་པའི་འཕེལ་རིམ། .…………….……………………….
གཅིག སྒྲུང་སྤྱི་བཤད། ....………………………….
༡ ཕྱི་སྣོད་ཀྱི་འཇིག་རྟེན་ཆགས་ཚུལ་གྱི་སྒྲུང་། ..……………… .
༢ ནང་བཅུད་ཀྱི་སེམས་ཅན་ལས་བོད་ཀྱི་མི་རྒྱུད་ཆད་ཚུལ་གྱི་སྒྲུང་། ... 47
གཉིས། རྒྱལ་རྒྱུད་ཆད་ཚུལ་གྱི་སྒྲུང་སྐོར་བཤད་པ། .……………… 48
༡ སྲིད་པ་ལྷའི་རབས། .…
..…..….........
..…......
24
：
：
：
：
：
：



་༢ ལྷ་རབས་མི་ལ་ཆད་ཚུལ། … ….
.…………….
གསུམ། དབང་མཛད་ཀྱི་རྒྱལ་པོ་བྱུང་ཚུལ་གྱི་སྒྲུང་སྐོར་
བཤད་པ། ..
༡ བསྐོས་པའི་རྒྱལ་པོ་བཞི། ...….....
༢ དབང་མཛད་བཅུ་གཉིས། ...
བཞི། གཉའ་ཁྲི་བཙན་པོའི་སྒྲུང་སྐོར་བཤད་པ། .……………
༡ བསྒྲགས་པ་བོན་ལུགས། ……
གོསང་བ་ཆོས་ལུགས། ། ………………..
༣ ཡང་གསང་མི་མིན་ལུགས། .……….
...…………
༤ གཉའ་ཁྲི་བཙན་པོའི་སྒྲུང་གི་མཐའ་དཔྱོད། .……………………………….
ལྔ། བོད་ཀྱི་རིགས་རྒྱུད་ཆད་པའི་སྐོར་གྱི་སྒྲུང་། .……………………… 107
དྲུག མཐའ་དཔྱོད། ..……………………
.…….…. 1 11
བདུན། སྔ་རབས་བོད་ཀྱི་ལོ་རྒྱུས་ཀྱི་མཚང་སྟེ་སྒྲུང་དང་ལོ་རྒྱུས་
གཉིས་བར་གྱི་གྱོད་གཞི། ..……………
དྲུག་པ། སྒྲུང་གི་ཆེ་བ་བཤད་པ། .………………. …………. 115
སྒྲུང་གིས་རིག་གནས་ཀྱི་རྒྱུད་ཇི་ལྟར་བསྐྱངས་ཚུལ། .………….. 115
ལེའུ་གཉིས་པ། སྒྲུང་ལྡེའུ་བོན་གསུམ་གྱིས་ཆབ་སྲིད་ཅི་ལྟར་ །
བསྐྱངས་ཚུལ།
དང་པོ། སྒྲུང་གིས་ཆབ་སྲིད་བསྐྱངས་ཚུལ། ……… …….… 126
གཅིག དངོས་སམ་ཐད་ཀར་རྒྱལ་སྲིད་བསྐྱངས་ཚུལ། … 126
གཉིས། བརྒྱུད་པའི་སྒོ་ནས་ཆབ་སྲིད་བསྐྱངས་ཚུལ། ..……
གཉིས་པ། བོན་གྱིས་ཆབ་སྲིད་བསྐྱངས་ཚུལ། …… ….
གསུམ་པ། ལྡེའུས་ཆབ་སྲིད་བསྐྱངས་ཚུལ། …………………………………… 182
གཅིག ལྡེའུའི་གོ་དོན་དང་མཚན་ཉིད། .……………………………………
…… 113
……………….……....….
.....…... 126



208
གཉིས། ལྡེའུ་ཁེད་གབ་ཚིག་གསུམ་གྱི་དབྱེ་བ། ། ..…. 185
གསུམ། ལྡེའུའི་བྱེད་ལས་རྣམ་གསུམ། ……….………….
༡ རིག་པ་བརྡར་བྱེད་ཀྱི་བྱེད་ལས། །
༢ གསང་དོན་གབ་འབྱིན་གྱི་འཕྲུལ་གྱི་རིག་པ། ..…………………………………
༣ སྲིད་སྐྱོང་བའི་བྱེད་ལས། . ...................…..
ལེའུ་གསུམ་པ། གླིང་གེ་སར་རྒྱལ་པོའི་སྒྲུང་བཤད་པ། ... 197
དང་པོ། གེ་སར་སྒྲུང་གི་སྒྲ་བཤད། …………………………………. 197
གཉིས་པ། གེ་སར་དང་གེ་སར་སྒྲུང་གཉིས་ཀྱི་ཁྱད་པར། . 200
གསུམ་པ། ལོ་རྒྱུས་ཀྱི་མི་སྣ་གེ་སར་རྒྱལ་པོ་བཤད་པ། ... 205
གཅིག གེ་སར་གྱི་མཚན་གྱི་སྒྲ་བཤད། …. ………………………………...… 205
གཉིས། གེ་སར་གྱི་རུས་དང་ཁྱིམ་རྒྱུད། ..………………
གསུམ། གེ་སར་འཁྲུངས་འདས་ཀྱི་ལོ་ཚིགས། ..………………… 220
བཞི། གེ་སར་སྒྲུང་ལས་འབྱུང་བའི་ཕྱོགས་བཞི་དགྲ་བཞི་
བཤད་པ། ..………….
222
༡ ནག་པོ་བདུད། .....……….……………...…….
222
༢ སེར་པོ་ཧོར། ། ..... ..........................
225
༣ སྨུག་པོ་འཇང་། …….......……........
༤ ཁ་ཤ་མོན། .............................
ལྔ། དོགས་གནད་དང་མཐའ་དཔྱོད། ..…………………………
བཞི་བ། གེ་སར་རྒྱལ་པོའི་སྒྲུང་ཐོག་མར་ཅི་ལྟར་བྱུང་
ཚུལ་བཤད་པ།
ལྔ་པ། གེ་སར་སྒྲུང་སྐྱེད་བྱེད་ཀྱི་རྒྱུ་རྐྱེན་བཤད་པ། ..….
གཅིག ཕྱིའི་རྐྱེན་བཤད་པ། .....……………
གཉིས། ནང་གི་རྐྱེན་བཤད་པ། ………
.............
244
.
.
.
.
…
.
.
253
281



....……...
.. 330
342
དྲུག་པ། གེ་སར་སྒྲུང་དར་འཕེལ་གྱི་སྐོར་བཤད་པ། … 290
གཅིག གེ་སར་སྒྲུང་གི་ཐུན་མོང་མ་ཡིན་པའི་ཁྱད་ཆོས། .…… 292
གཉིས། རྒྱལ་སྒྲུང་ནས་ཆོས་སྒྲུང་དུ་གྱུར་བའི་གོ་རིམ། .………… 296
བདུན་པ། གླིང་རྗེ་གེ་སར་རྒྱལ་པོའི་སྒྲུང་གི་ནང་
དོན་སྤྱི་ཁོག .……………….
320
བརྒྱད་པ། སྒྲུང་བའི་རིགས་བྱེ་བྲག་ཏུ་བཤད་པ། .………………..
གཅིག བབས་སྒྲུང་། .……………………. .……….………. 331
གཉིས། རྟོག་པ་ཉམས་ཤར་གྱི་སྒྲུང་། ...………………………
གསུམ། གཏེར་སྒྲུང་། .
༡ གཏེར་གྱི་རིག་པ་བཤད་པ། …………………
༢ ནོར་གཏེར་གྱི་རིགས་ཀྱི་དབྱེ་བ། ..………
༣ ཆོས་གཏེར་བྱུང་ཚུལ། ……………….
353
༤ གཏེར་གྱི་བརྒྱུད་པ། .
༥ གཏེར་གྱི་དབྱེ་བ།
356
༦ གཏེར་ཡིག .
358
༧ གཏེར་སྒྲོམ། །
360
༨ གཏེར་སྲུང་། །
༩ དགོངས་གཏེར། ... .….……... .……………. 361
༡༠ གཏེར་སྟོན། ..……… ………
… 362
༡༡ དགོངས་གཏེར་གྱི་སྒྲུང་། ...…………………………..
བཞི། པྲ་སྒྲུང་བཤད་པ། ……………………
༡ པྲ་དང་པྲའི་རིག་གནས་སྤྱིར་བཤད་པ། ... ………………….
༢ པྲའི་རིགས་ཀྱི་དབྱེ་བ། . ……….
.... 374
༣ ནང་སྒོས་པྲ་སྒྲུང་བཤད་པ་ལ་པྲ་སྒྲུང་གི་སྒྲུང་པ་སྤྲུལ་སྐུ་ཚེ་སྒྲུབ་
ཀྱི་གནས་ཚུལ་དང་སྦྱར་ནས་གླུ་
l
354
........…
361
.......... 363
...... •
•………..…. 384



，.…….………………
396
....
༢ys
•。。。。。，，425
ལྔ། དག་སྣང་གི་སྒྲུང་། ..
……….…. 396
—— དག་སྣང་གི་སྒྲུང་པ་བསྟན་འཛིན་གྲགས་པའི་གནས་ཚུལ་དང་
སྦྱར་ནས་བཤད་པ། .
༡ སྒྲུང་ཐོག་མར་བྲི་བའི་དུས་ཀྱི་གནས་ཚུལ་སྐོར། .………… … 400
༢ ཁྱད་པར་དུ་སྒྲུང་ཅི་ལྟར་ཡིད་ལ་དྲན་པའི་སྐོར། ……………………… 402
༣ སྒྲུང་ཅི་ལྟར་བྲིས་བའི་ཚུལ། ……
༤ བྲིས་ཚད་བླ་མར་ཕུལ་ཚུལ། ….…………
409
༥ དོགས་གནས་སྐོར་དྲི་བ་དྲིས་ལན།….…… … …
༦ མཁས་པ་དང་སྒྲུང་པ་གཞན་ལ་འདྲི་གཅོད་བྱས་ཚུལ། …………………… 415
༧ མཐའ་དཔྱོད། ..………….….
དགུ་པ། གེ་སར་རིག་གནས་ཀྱི་ད་ལྟའི་གནས་བབས། .…………………… 433
ཟུར་ལྟའི་ཡིག་ཆ། .....
442
དང་པོ། མིའུ་རིགས་བཞི་ལྷ་སེལ་ལྷ་མཆོད་རྒྱས་
པ་བཞུགས་སོ། ། .…
442
གཉིས་པ། དབུ་ནག་མིའུ་འདྲ་ཆགས།
གསུམ་པ། མུ་ཡེ་པྲ་ཕུད་ཕྱའི་མཐར་ཐུག་བཞུགས་སོ། .. 488
བཞི་བ། སྤྲེའུ་དང་བྲག་སྲིན་མོ་ལས་བོད་ཀྱི་མི་རྒྱུད་
ཆད་ཚུལ་གྱི་སྒྲུང་། .…………………………………………… 514
ལྔ་པ། གཉའ་ཁྲི་བཙན་པོའི་སྒྲུང་། ...…………….….
དྲུག་པ། ལ་དྭགས་གཤམ་ཡུལ་གྱི་གེ་སར་སྒྲུང་གི་
ངོ་བཤུས། …………………………
བདུན་པ། གནའ་དེང་མཁས་པའི་གེ་སར་སྐོར་གྱི་
གསུང་སྒྲོས།
ཟུར་ལྟའི་དཔྱད་གཞི།..
778
བོད་ཡིག་གི་སྐོར།
778
…………..…..
，。。。。。。。。。。。。 .…...，
456
་་ ་ ་ ་ ་ ་
521
…......... 525
579



.….. 786
YX ༼…………
Foreign Language References.
མཇུག་བྱང་།



སྔོན་འགྲོའི་གླེང་གཞི།
---མི་རིགས་ཤིག་གི་ངག་རྒྱུན་རིག་ གནས་ནས་འཛམ་གླིང་གི་ ཤུལ་བཞག་རིག་
གནས་སུ་གྱུར་བའི་ལམ་བུ།
གླིང་སྒྲུང་གི་ཆེ་བ།
གླིང་སྒྲུང་ནི་རང་རེ་བོད་གངས་ཅན་གྱི་རིག་གནས་བང་མཛོད་ནང་གི་
གཞན་ལ་ངོམ་ཆོག་པའི་ཁྱད་ནོར་གཅེས་འོས་པ་ཞིག་ཡིན་པ་ཀུན་གྱིས་མཁྱེན་
གསལ་ལྟར་ཡིན་ལ། ལྷག་པར་དུ་བོད་མི་རིགས་ཀྱི་སྐྱེས་སྟོབས་ཀྱི་རྩལ་ལས་
ཐོན་པའི་ཆོས་སྲིད་གཉིས་ཀྱི་རིག་གནས་ཀྱི་མ་ལྟ་བུ་ཡིན་ཞེས་བཤད་ཀྱང་འུད་
བརྗོད་དང་སྒྲོ་འདོགས་ཀྱི་གཏམ་ཙམ་མ་ཡིན་པར་དོན་ལ་གནས་པར་སེམས་
སོ། །དེ་གང་ཞེ་ན། གླིང་གེ་སེར་རྒྱལ་པོའི་སྒྲུང་བྱ་བ་འདི་ཉིད་བོད་དུ་དར་
ནས་ལོ་ཡི་འཁོར་མོ་ཆིག་སྟོང་ཙམ་ལས་ཕྱིན་མེད་ནའང་། སྔོན་གྱི་ཡིག་ཚང་
རྣམས་སུ་སྒྲུང་ལྡེའུ་བོན་གསུམ་གྱིས་ཆབ་སྲིད་བསྐྱངས་ཞེས་འབྱུང་བ་བཞིན་
སྒྲུང་ཞེས་བྱ་བའི་རིག་ལམ་འདི་དེའི་སྔོན་ནས་བོད་ལ་དར་བར་མ་ཟད། བོད་
ཀྱི་སྲོལ་རྒྱུན་རིག་གནས་ཁྲོད་དུ་གོ་གནས་གལ་ཆེན་བཟུང་ཡོད། དེ་ཡང་
གདགས་གཞིས་ཕྱེ་ན། སྒྲུང་ལ་ཡུལ་ཁམས་ཆགས་ཚུལ་གྱི་སྒྲུང་དང་། མི་མ་
ཡིན་གྱི་དབང་བསྒྱུར་ཚུལ་གྱི་སྒྲུང་། མི་རྒྱུད་མཆེད་ཚུལ་གྱི་སྒྲུང་། ལྷ་རྒྱུད་མི་
རྗེར་བྱོན་ཚུལ་གྱི་སྒྲུང་རབས་ཆེན་མོ་སོགས་མང་དུ་ཡོད་ལ་བསྡུས་ན་ཅན་ལྔ་



ལོག་དྲུག་ལ་སོགས་པ་ཡོད་པ་ལོ་རྒྱུས་ཆེན་མོ་རྣམས་སུ་གསལ་ལོ། གཞན་ཡང་
ལྡེའུ་བྱ་བ་ཆབ་སྲིད་ཀྱི་ལས་དོན་གལ་ཆེན་དང་གསང་རྒྱ་དམ་པོ་ནམ་དགོས་ཀྱི་
སྐབས་ཕན་ཚུན་ངག་ལྡེའུ་སྟེ་མང་པོས་རྟོགས་དཀའ་བའམ། ཡི་གེ་མིང་ཚིག་
གསུམ་གྱིས་དོན་གཞན་དུ་ཡོངས་སུ་བསྒྱུར་ནས་འཁྱོག་པོར་བརྗོད་པའི་རིག་
ལམ་དར་ཞིང་། དེ་ལའང་། སྒྲུང་ལྡེའུ་དང་། ངག་གི་ལྡེའུ། རྫས་ཀྱི་ལྡེའུ།
ཡི་གེའི་ལྡེའུ། རི་མོའི་ལྡེའུ། མོའི་ལྡེའུ་བཅས་རིགས་དྲུག་གི་སྒོ་ནས་དབྱེ་ཆོག་
ལ། ལོ་རྒྱུས་ཀྱི་ཡིག་ཚང་དུ་གསལ་བ་བཞིན་སྒྲུང་དང་ལྡེའུ་བོན་གསུམ་དར་
བས་བོད་ཀྱི་བློ་ཁ་ཡོངས་སུ་ཕྱེ་ཞིང་། དགྲ་གཉེན་ཡིན་མིན་ལེགས་ཉེས་ཀྱི་དབྱེ་
བ་འབྱེད་པའི་རིག་པ་ཡང་ཡོངས་སུ་བརྟོལ་པར་གྲགས་པས། སྒྲུང་ལྡེའུ་བོན་
གསུམ་ནི་བོད་ཀྱི་གནའ་བོའི་རིག་གནས་ཀྱི་བང་མཛོད་ནང་གི་ཆ་ གསུམ་
མཉམ་སྡེབ་ཀྱི་ཤེས་རིག་སྒྲིག་གཞི་ཞིག་ཡིན་པར་འདོད་ལ། འདི་གསུམ་པོ་
དེང་རབས་ཀྱི་མི་ཆོས་ཚན་རིག་དང་། རང་བྱུང་ཚན་རིག རྟོགས་པའམ་
བསམ་བློའི་ཚན་རིག་རྣམས་ཀྱི་དོད་དུ་སྣང་བས་བོད་ཀྱི་གནའ་བོའི་རིག་
གནས་ཀྱི་རྣམ་གཞག་ཆ་ཚང་བ་མཚོན་ཡོད། དེ་ཡིས་རྗེས་སོར་སངས་རྒྱས་ཀྱི་
བསྟན་པ་བོད་དུ་འདྲེན་པའི་གོ་རིམ་ཁྲོད་དུའང་ཕན་ནུས་བླ་ན་མེད་པ་ཐོན་
ནོ། །
གནའ་སྔ་མོའི་དུས་ནས་བོད་ཡུལ་འདི་འཛམ་གླིང་གི་ཤེས་རིག་ཆེན་པོ་
བཞིའི་ཡ་གྱལ། རྒྱ་དཀར་ནག་གཉིས་ཀྱི་ཤེས་རིག་གི་འདུས་མདོ་རུ་གནས་
ཡོད། ཚང་མས་མཁྱེན་གསལ་ལྟར་རང་རེ་བོད་ཀྱི་ནང་བསྟན་འདི་ཉིད་ད་ལྟ་
འཛམ་གླིང་གི་ཡུལ་གྲུ་སོ་སོ་ན་གནས་བཞིན་པའི་ནང་བསྟན་ཁྲོད་དུ་དོན་གྱི་
རང་མདངས་མ་ཉམས་ཤིང་ཁོ་ལག་ཡོངས་སུ་རྫོགས་པ། སངས་རྒྱས་བཅོམ་
ལྡན་འདས་ཀྱི་དགོངས་པ་མ་ནུབ་པར་ཇི་བཞིན་རྒྱུན་འཛིན་བྱས་ཡོད་པའི་ཆོས་
ལུགས་ཤིག་ཡིན། དུས་རབས་བདུན་པའི་སྐབས་སུ། རྒྱ་དཀར་ནག་གཉིས་



ཀའི་ཤེས་རིག་འཛམ་གླིང་ཤེས་རིག་ཡོངས་ཀྱི་ཡང་རྩེར་སོན་ཡོད་པར་མ་ཟད།
ཤེས་རིག་དེ་གཉིས་ཀའི་རང་ངོས་ཀྱི་ཆ་ནས་ཀྱང་ཚད་ཆེས་མཐོ་བའི་གནས་སུ་
སླེབས་ཡོད། ཡིན་ནའང་། ཕྱི་རོལ་གྱི་སྐྱེ་བོ་རེ་འགའི་བཞེད་པར་སྐབས་དེར་
བོད་མིའི་ཤེས་རབ་ཀྱི་མྱུ་གུ་ཉིད་ཤེས་རིག་གི་ཆར་རྒྱུན་གྱིས་མ་བརླན་ཞིང་།
རྟོག་གེ་དང་རྗེས་དཔག་རིག་པའི་བསམ་བློའི་ཆུ་ཚད་ཀྱང་ཧ་ཅང་ཉམས་དམའ་
བའི་ཚུལ་དུ་ཡོད་པར་འདོད། དེ་ལྟ་མོད་ཀྱང་། རང་ཅག་ཁ་བ་རི་བོའི་རིགས་
རྒྱུད་འདིས་རང་གི་ཞུམ་པ་མེད་པའི་བློ་སྤོབས་དང་། ཟད་མི་ཤེས་པའི་ཤེས་
རབ་ཀྱི་རྩལ་ལ་བརྟེན་ནས་ནང་བསྟན་གྱི་རིག་གནས་དང་། ཉིང་སྒོས་རྡོ་རྗེ་
ཐེག་པའི་ལྟ་བའི་སྙིང་པོ་ཇི་བཞིན་རིག་པས་བརྡར་ཤ་བཅད་ཅིང་ལེགས་པར་
འཛིན་སྐྱོང་སྤེལ་གསུམ་བྱེད་ཐུབ་པ་བྱུང་བ་འདི་ངོ་མཚར་བའི་གནས་སུ་གདའ་
བར་སེམས། དེ་ཅིའི་ཕྱིར་ཞེ་ན། མི་རིགས་ཤིག་གིས་མི་རིགས་གཞན་ཞིག་གི་
ཤེས་རིག་ལ་ངེས་ཤེས་དང་གོ་བ་དཔྱིས་ཕྱིན་པ་ཞིག་ལེན་དགོས་ན། མི་རིགས་
གཉིས་ཀའི་བསམ་བློའི་འཁྱེར་སོ་དོ་མཉམ་པའམ་རིག་ལམ་གྱི་ཆུ་ཚད་ཆ་འདྲ་
བ་ཞིག་ཡིན་དགོས། དེ་མ་ཡིན་ཚེ། སངས་རྒྱས་ལ་ཀ་ཁ་བཞིན་ཅིག་ཤོས་ཀྱི་
ཡོན་ཏན་གྱི་ཆར་མི་བསྐྲུན་པས་གོ་བས་དབེན་པ་བཞིན་ནོ། །དེ་བཞིན་དུ་
སྐབས་དེར་རང་རེ་བོད་འདི་རྨོངས་མུན་གྱི་དྲ་བས་འཁྱུད་དེ་ནང་བསྟན་གྱི་
དགོངས་དོན་ཇི་བཞིན་རྟོགས་བྱེད་ཀྱི་ཆ་རྐྱེན་ངེས་ཅན་ཞིག་མེད་མི་སྲིད་ལ།
དེས་ན་ཆ་རྐྱེན་དེ་གང་ཡིན་ནམ་ཞེ་ན། དུས་དེ་ཉིད་ཙ་ན། བོད་ཀྱི་རིག་
གནས་ལ་མ་ལག་གམ་གྲུབ་ཆ་གཙོ་བོ་གསུམ་ཡོད་དེ་སྒྲུང་ལྡེའུ་བོན་གསུམ་
མོ། །བོད་ཀྱི་རྒྱལ་རབས་ཉེར་བདུན་པའི་སྔོན་དུ་བོད་ཀྱི་ཆབ་སྲིད་དེ་སྒྲུང་ལྡེའུ་
བོན་གསུམ་གྱིས་བསྐྱངས་པ་ལོ་རྒྱུས་ཡིག་ཚང་རྣམས་སུ་གསལ་བ། དེབ་ཐེར་
དཔྱིད་ཀྱི་རྒྱལ་མོའི་གླུ་དབྱངས་སོགས་རྒྱལ་རབས་ལོ་རྒྱུས་རྣམས་ལས་གདུང་
རབས་ཉེར་བདུན་བར་དུ་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་



ཞེས་གསུངས་བར་གཞིགས་ན། སངས་རྒྱས་ཀྱི་བསྟན་པ་མ་དར་གོང་ལ་སྒྲུང་
དང་ལྡེའུ་བོན་གསུམ་ནི་བོད་ཀྱི་ཤེས་རིག་གི་སྲོག་ཤིང་དང་སྤྱི་ཚོགས་འཕེལ་
རྒྱས་ཁྲོད་ཀྱི་རིག་ལམ་ཁྱད་དུ་འཕགས་པ་ཞིག་ཡིན་ལ། འདི་ལས་རང་རེའི་
བོད་ཀྱི་སྐྱེ་སྦྱངས་གཉིས་གྱི་ཤེས་རབ་མཚོན་པས་ན། རྗེས་སུ་བོད་པས་བསླབ་
པ་གསུམ་ཀྱི་དོན་རྟོགས་པ་ལ་ཡང་སྒྲུང་སོགས་མེད་དུ་མི་རུང་བའི་རིག་ལམ་
གལ་ཆེན་ཞིག་ཏུ་གྱུར་བ་མ་ནི་བཀའ་འབུམ་ལས། སྐྱེ་བོ་ཐ་མལ་པ་རྣམས་ལ་
ཡང་ལུང་གི་ཆོས་གོ་བར་བྱ་བའི་ཕྱིར། གཟུངས་ཀྱི་སྙེ་མ་ལ་སོགས་པའི་སྒྲུང་
བསླབས། རིག་པའི་ཆོས་གོ་བར་བྱ་བའི་ཕྱིར་ལྡེའུ་བསླབས་སོ། །ཡང་མཁས་
པའི་དགའ་སྟོན་དུ། བོན་སྒྲུང་ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་
བྲིས་ནས་ཡོད་སྐད། དེ་ཡིས་བོད་རྣམས་ཅུང་ཟད་བློ་ཁ་ཕྱེ། ཞེས་འབྱུང་བས་
ན། ནང་བསྟན་འདྲེན་པའི་གོ་རིམ་ཁྲོད་བོད་མིས་ཐབས་སྣ་ཚོགས་སྤྱད་མཐར་
སྒྲུང་ལྡེའུ་བོན་གསུམ་འདི་བསླབ་པ་གསུམ་གྱི་དོན་རྟོགས་བྱེད་ཀྱི་ཐབས་ལམ་
དམ་པར་གོ། དེར་བརྟེན། སྒྲུང་གི་རིག་གནས་ནི་གནའ་བོའི་བོད་ཀྱི་རིག་
གནས་ཀྱི་གྲུབ་ཆ་གཙོ་བོ་ཞིག་ཡིན་པར་མ་ཟད་ནང་སྒོས་ནང་བསྟན་བདེ་བླག་
ངང་གངས་ཅན་གྱི་ལྗོངས་སུ་སྤེལ་བ་ལ་ནུས་བ་ཆེན་པོ་འཐོན་ཡོད་པས་བོད་ཀྱི་
རིག་གནས་ཀུན་གྱི་མ་ལྟ་བུ་ཡིན་ཟེར་བ་ཡང་དེའི་དོན་ཡིན་པ་དང་གཅིག །
གཉིས་ནས་སྒྲུང་གི་རིག་གནས་འདི་བོད་ཀྱི་སྲོལ་རྒྱུན་རིག་གནས་ཀུན་གྱི་མ་ལྟ་
བུ་ཡིན་པར་མ་ཟད། བོད་ཀྱི་རིག་གནས་དང་ལྷག་པར་དུ་བོད་ཀྱི་ངག་ཐོག་
རིག་གནས་ཀྱི་དྭངས་མའམ་ནོར་བུ་དགོས་འདོད་ཀུན་འབྱུང་ལྟ་བུའང་ཡིན་
ནོ། །དེང་རབས་རིག་པ་སྨྲ་བའི་གཞུང་ལུགས་ལྟར་ན། ངག་ཐོག་གི་རིག་
གནས་འདི་ཡིག་ཐོག་གི་རིག་གནས་ལས་དར་སྔ་ཞིང་ཧ་ཅང་གལ་ཆེ་བར་
འདོད་དེ། དཔེར་ན། གངས་རིའི་ལྗོངས་སུ་མིའི་རིགས་བྱུང་ནས་ལོ་འཁོར་
ཁྲི་བཅུ་ལྷག་འདས་ཤིང་། སྤྱི་ལོ་བདུན་པར་ད་གཟོད་བོད་ཡིག་དར་མགོ་



ཚུགས། དེ་ལྟར་བརྩིས་ན། ཧ་ལམ་ལོ་ཡི་འཁོར་མོ་དགུ་ཁྲི་བརྒྱད་སྟོང་བདུན་
བརྒྱའི་རིང་ལ་བོད་འདིར་ཡི་གེ་མེད་པར་ལུས། དེ་ཡང་མིའི་རིགས་བྱུང་ཚུན་
ནས་བསམ་བློའང་དེ་དང་བསྡོངས་ནས་བྱུང་ཡོད་པ་གོར་མ་ཆག་ལ། བསམ་
བློ་ཡོད་ན་ཤེས་རིག་ཀྱང་བསམ་བློ་འཕེལ་བའི་འགྲོས་དང་བསྟན་ནས་འབྱུང་
སྲིད་པས་ན། ཡི་གེ་མེད་པའི་དུས་ཡུན་རིང་བོའི་ཁྲོད་དུ། བོད་ལ་ཤེས་རིག་
མེད་པ་མི་སྲིད། གལ་ཏེ་ཤེས་རིག་ཡོད་ན་དེ་ཅི་ལྟར་འཛིན་སྐྱོང་སྤེལ་གསུམ་
བྱས་ཞེ་ན། ངག་ཐོག་གི་རིག་གནས་རྐྱང་བར་བརྟེན་པ་ལས་གཞན་དུ་མ་
མཆིས་སོ། ། གལ་ཏེ་ད་ལྟ་རང་རེས་ཡི་གེའི་རིག་གནས་ཁོ་ནར་ཆ་འཇོག་
མཛད་ནས་ངག་ཐོག་གི་རིག་གནས་སྣང་མེད་དུ་བསྒྱུར་ན། རང་རེ་བོད་པའི་
ལོ་ངོ་དགུ་ཁྲི་ལྷག་རིང་གི་རིག་གནས་ལ་སྣང་མེད་བྱས་པ་དང་དེ་དུས་ཀྱི་རིག་
གནས་རྣམས་ཤེས་རྟོགས་འབྱུང་ཐབས་བྲལ་ལོ། །དེས་ན་གེ་སེར་རྒྱལ་པོའི་
སྒྲུང་འདི་བོད་ཀྱི་ངག་ཐོག་རིག་གནས་ཡོངས་ཀྱི་སྤྱི་ཁོགས་སམ་མ་ལྟ་བུ། ཡང་
ན་སྙིང་བོའམ་དྭངས་མ་ལྟ་བུར་གྱུར་ཡོད་ལ། འདི་ཡིས་ཡ་ཐོག་བོད་ཀྱི་རུས་
རྒྱུད། ལོ་རྒྱུས། འཚོ་བ། གོམས་སྲོལ། བསམ་བློའི་ཁྱེར་སོ། སྤྱི་ཚོགས་ཀྱི་
སྒྲིག་གཞི། དམག་དོན། མཛེས་དཔྱོད་ལ་སོགས་པ་ཇི་བཞིན་གསལ་བོར་
སྟོན་ནོ། གསུམ་ནས་གོང་གསལ་གྱི་དགེ་མཚན་གཉིས་པོ་མ་ཟད། གེ་སར་
རྒྱལ་པོའི་སྒྲུང་འདི་ཡུལ་གྲུ་གཞན་པའི་སྒྲུང་དང་བསྡུར་ན་ཐུན་མོང་མ་ཡིན་པའི་
ཁྱད་ཆོས་གསུམ་ཡོད་དེ། གཅིག་ནས། གེ་སེར་རྒྱལ་པོའི་སྒྲུང་འདི་དེང་སང་
འཛམ་གླིང་ཐོག་ཆེས་རིང་བོའི་སྒྲུང་རབས་ཆེན་མོ་ཡིན་ཏེ། དེར་ཁྱོན་སྡོམ་
པས་སྒྲུང་ཚན་བརྒྱ་དང་ཉི་ཤུ། ཡིག་འབྲུ་ས་ཡ་གཉིས་བཅས་ཡོད་པ། ད་ལྟའི་
འཛམ་གླིང་གི་སྒྲུང་རབས་ཆེན་པོ་ལྔའི་སྤྱིའི་ཐུན་མོང་གི་རིང་ཚད་ལས་ཀྱང་
བརྒལ་ལོ། །གཉིས་ནས་ད་བར་དུ་སྒྲུང་པ་བརྒྱ་ལྷག་བཞུགས་པ་རྣམས་ཀྱིས་
སྒྲུང་བཤད་པའི་ལས་ལ་བརྩོན་ཞིང་། སྒྲུང་གི་ས་བོན་སྨིན་བྱེད་ཀྱི་རིག་གནས་



ཀྱི་ས་གཤིས་ཀྱང་གཤིན་པོ་དྲི་མས་མ་གོས་པ་མང་ཙམ་གནས་པས་ན་གསོན་
པོའི་ཚུལ་དུ་གནས་པའི་ལོ་རྒྱུས་ཀྱི་སྙན་རྩོམ་རིང་མོ་ཞེས་བསྔགས་བརྗོད་ཀྱི་མེ་
ཏོག་ཕྱོགས་ཀུན་དུ་འཐོར་བ་བཞིན་ནོ། །གསུམ་ནས་ཡུལ་གྲུ་གཞན་གྱི་སྒྲུང་གི་
བརྒྱུད་པ་ལ་སྙན་ནས་སྙན་དུ་བརྒྱུད་པ་ཙམ་ལས་མ་མཆིས་ཀྱང་། གེ་སེར་སྒྲུང་
ལ་འབབ་སྒྲུང་དང་། གཏེར་སྒྲུང་། པྲ་སྒྲུང་། དག་སྣང་གི་སྒྲུང་། རྟོག་པ་
ཉམས་ཤར་གྱི་སྒྲུང་། འདོན་སྒྲུང་སོགས་རིགས་མང་ལ། འཛམ་གླིང་ཐོག་
སྒྲུང་གི་བརྒྱུད་པ་ཆེས་ཕུན་སུམ་ཚོགས་ཤིང། དེ་དག་གི་སྒྲུང་བཤད་པའི་ཤེས་
རབ་དེ་ད་བར་དུ་གསང་བ་ལྐོག་གྱུར་གྱི་གནས་སུ་ལུས་ཡོད་པ་ཀུན་གྱིས་མཁྱེན་
གསལ་ལྟར་རོ། །
ཀྱག་ཀྱོག་གི་ལམ་བུ།
སྒྲུང་གི་རིག་གནས་བོད་དུ་ཅི་ལྟར་དར་ཚེ་ཡང་། དུས་རབས་ཉི་ཤུའི་
སྟོད་བར་དུ་ཕྱི་རོལ་འཇིག་རྟེན་གྱི་སྐྱེ་བོ་ཕལ་མོ་ཆེས་དེ་ཡི་མིང་གི་ལྷག་མ་ཙམ་
ཡང་རྣ་ཡི་དབང་བོའི་སྤྱོད་ཡུལ་དུ་གྱུར་བའི་སྐལ་བ་མ་རྙེད། །
དེ་ཡང་སྤྱི་ལོ་ ༡༧༧༦ལོ་དང་ ༡༨༨ ༣ལོར་ཨུ་རུ་སའི་ཕག་ལ་སེ་དང་།
ཕག་དལ་ཉིན་ཞེས་པ་གཉིས་ཀྱིས་སོག་ཡིག་དང་བོད་ཡིག་གི་གླིང་སྒྲུང་པར་མ་
རེ་ལག་སོན་བྱུང་བ་སྔ་རྗེས་སུ་ཨུ་རུ་སུའི་ཡི་གེར་བསྒྱུར་བ་ནས་ཡོ་རོབ་གླིང་དུ་ངོ་
སྤྲོད་བྱས་ཤིང་། དེ་ནས་དུས་རབས་གཅིག་གི་རྗེས་སུ་ཧྥ་རིན་སའི་བུད་མེད་
མཚན་ལ་ཏཱ་ཝེ་ཉེ་ཨར་བྱ་བ་བོད་ལ་ལྷགས་ནས་ལོ་ངོ་ཉི་ཤི་ལྷག་ཙམ་འཚོ་བ་
སྐྱེལ་ཏེ། མོ་རང་ཧྥ་རན་སིར་ཕྱིར་འབྱོར་རྗེས་གླིང་རྗེའི་གེ་སེར་རྒྱལ་པོའི་མི་ཚེ་
གཅིག་གི་མཛད་པ་ཞེས་བྱ་བའི་བརྩམས་ཆོས་སྤེལ་པ་བརྒྱུད། གླིང་སྒྲུང་དེ་ཡོ་
རོབ་གླིང་གི་སྐྱེ་འགྲོ་ཀུན་གྱི་རྣ་བའི་གསོས་སུ་གྱུར། སྤྱིར་འཛམ་གླིང་སྟེང་དུ་



སྒྲུང་རབས་ཆེན་པོ་ལྔ་ཡོད་པར་ཀུན་ལ་གྲགས་ཤིང་། ཡང་སྒྲུང་རབས་ཆེན་པོ་
དེ་དག་རྒྱ་གར་དང་ཀི་རུ་སི་འི་རྒྱལ་ཁབ་སོགས་ཀྱིས་རང་གི་རིག་གནས་ཀྱི་མ་
ལྟ་བུར་བརྩི་བ་མ་ཟད། རྒྱལ་ཁབ་དེ་དག་གིས་ཁོ་བོ་ཚོའི་རིག་གནས་ཀྱི་ཕུགས་
མཚོན་བྱེད་ཀྱི་རྟགས་མཚན་ལྟར་ཡང་གྱུར་ཡོད། དེའི་ ཕྱིར་ སྒྲུང་ གི་ རིག་
གནས་དར་བའི་འཛམ་གླིང་གི་ཡུལ་གྲུ་དང་རྒྱལ་ཁབ་ཁག་གིས་སྔ་རྗེས་སུ་སྒྲུང་
བྱེད་ལས་དང་བརྗོད་བྱར་གྱུར་བའི་དྲན་གསོའི་དུས་ཆེན་བར་མེད་དུ་བསྡུ་བའི་
སྲོལ་བྱུང་བ་དང་། ཐ་ན་ཅུ་ཨར་ཅི་སི་སྤྱི་མཐུན་རྒྱལ་ཁབ་ཀྱིས་ཀྱང་ཁོ་ཚོའི་སྒྲུང་
རབས་ཆེན་མོ་བརྗོད་བྱར་བཟུང་ནས ༡༩༩༥ལོར་དྲན་གསོའི་དུས་སྟོན་རྒྱ་
ཆེན་པོ་བཤམས་པ་དང་། ཡང་ཨུ་རུ་སུའི་པུའུ་ལེ་ཡཱ་ཐི་སྤྱི་མཐུན་རྒྱལ་ཁབ་ཀྱིས་
ཀྱང་ཁོ་ཚོའི་སྒྲུང་རབས་ཆེན་མོ་ཇིང་གིར་བྱ་བ་བྱུང་ནས་ལོ་ངོ་ཆིག་སྟོང་འཁོར་
བའི་དྲན་གསོའི་མཛད་སྒོ་སྤེལ་ལོ། །
ཡིན་ནའང་། རིང་མོ་ཉིད་ནས་ཕྱི་རོལ་ཡུལ་གྱི་མི་རྣམས་ཀྱིས་རང་རྒྱལ་
ལ་རང་སྐྱ་ཕེར་པའི་ སྒྲུང་རབས་ཆེན་མོ་ཞིག་ གཏན་ནས་མེད་པར་རློམས།
འཁྱོགས་གཏམ་དེ་ཐོག་མར་སྒྲོག་མཁན་དུས་རབས་བཅོ་བརྒྱད་པར་སྐུ་འཚོ་
བའི་འཇར་མན་གྱི་དངོས་གཙོ་རྩོད་སྒྲུབ་སྨྲ་བ་ཆེན་མོ་ཧེ་གེར་ ཡིན། ཁོང་གི་
དེ་ལྟ་བུའི་ཁུངས་མེད་ཀྱི་འཆོལ་གཏམ་ཉིད་གེ་སར་གྱི་སྒྲུང་འདི་རིམ་བཞིན་
དར་སྤེལ་དང་ཕྱི་རོལ་ཡུལ་དུ་དར་བ་ལ་བརྟེན་ནས་རིམ་བཞིན་མ་བརྙས་རང་
ཕམ་གྱི་ཚུལ་དུ་སོང་། །དེ་ཡང་སྡོམ་རྩིས་ལྟར་ན། གླིང་སྒྲུང་ལ་དཔེ་མིང་རྣམ་
གྲངས་༢༢༧ཙམ་ཡོད་པ་རྐྱང་བས་ཀྱང་འཛམ་གླིང་ཐོག་ཆེས་རིང་བའི་སྒྲུང་
————-
] g/js:《 : * # -# F JE ,4E # $ E[js tÉ 1981 FE R,
ཅན་ 170 J།, འཇར་མན་གྱི་ཚད་མ་རིག་པའི་མཁས་པ་ཆེན་པོ་ཧེ་གེར་བྱ་བའི་《 མཛེས་རིག》(
) ཞེས་བྱ་བའི་བསྟན་བཅོས་སུ་ཀྲུང་གོར་བྱུང་བརྗོད་སྙན་རྩོམ་རིང་མ་མེད་པར་ཁ་ཚོན་བཅད་ཡོད།



རབས་ཡིན་པ་སུས་ཀྱང་བསྙོན་དུ་མེད་པར་བསྒྲུབས་ལ། ལྷག་པར་དུ་དུས་
རབས་ཉི་ཤུ་བའི་ལོ་རབས་༥༠བ་ནས་བཟུང་། སྲིད་གཞུང་གི་གཙོ་སྐྱོང་འོག་
གེ་སར་གྱི་རིག་གནས་མྱུར་སྐྱོབ་བྱེད་པའི་བྱ་གཞག་གི་མགོ་བརྩམས་པ་ནས་
བཟུང་། ད་བར་དུ་སྒྲུང་པའི་ ཕྱག་བྲིས་མ་འབོར་ཆེན་དང་ གཏེར་སྒྲུང་།
འབབ་སྒྲུང་། པྲ་སྒྲུང་། དག་སྣང་གི་སྒྲུང་། རྟོགས་པ་མཉམ་ཤར་གྱི་སྒྲུང་
སོགས་རིགས་མི་འདྲའི་སྒྲུང་པ་བརྒྱ་དང་སུམ་ཅུ་ལྷག་ངོས་འཛིན་བྱས་པ་ལས་
གཞན། ད་དུང་དཔེ་སྣ་བརྒྱ་དང་བདུན་ཅུ་ལྷག་དཔེ་བསྐྲུན་དང་། གླིང་སྒྲུང་
ཉིད་ཐང་ཀ་དང་ཟློས་གར། བརྙན་འཕྲིན་གི་གཏམ་རྒྱུད་ཟློས་གར། དེང་
རབས་རྩོམ་རིག་གི་བརྗོད་བྱ་སོགས་སུ་བསྒྱུར་ནས་སྤེལ་བཞིན་པ་གླིང་སྒྲུང་རིག་
གནས་འདིས་འཕེལ་རྒྱས་ཀྱི་དུས་རིམ་གསར་བ་ཞིག་ཏུ་སླེབས་པ་མཚོན།
གོམ་འགྲོས་དང་པོ། །
གླིང་སྒྲུང་ནི་སྤྱིར་བཏང་གི་སྒྲུང་རྒྱུད་རིག་པ་དང་མི་འདྲ་བར། དེ་ནི་
བོད་ཀྱི་ངག་རྒྱུན་རིག་གནས་ཀྱི་གྲུབ་ཆ་རྣམས་ཕྱོགས་གཅིག་ཏུ་བསྡུས་པའི་
དྭངས་མ་ལྟ་བུ་ཡིན། སྒྲུང་གི་དངོས་གཞིའི་ཆ་ནས་བཤད་ན། དེ་ཉིད་ལོ་རྒྱུས་
ནས་གཏམ་རྒྱུད་དང། གཏམ་རྒྱུད་ནས་ལྷ་སྒྲུང་། ལྷ་སྒྲུང་ནས་ལོ་རྒྱུས་སྙན་
རྩོམ་རིང་མོར་འཕེལ་རྒྱས་བྱུང་ཞིང་། དེ་རྩ་བའི་གྲུབ་ཆའི་ཆ་ནས་བཤད་ན། །
སྒྲུང་གི་དངོས་གཞི་དང་། སྒྲུང་པ། སྒྲུང་སྐྱེད་བྱེད་ཀྱི་རྐྱེན་སྣ་ཚོགས་བཅས་སོ།
ད་ལྟའི་གནས་བབ་དང་ཁྱད་ཆོས་ཀྱི་ཆ་ནས་བཤད་ན། ཆེད་ལས་ཅན་དང།
ཆོས་ལུགས་ཀྱི་རང་བཞིན་ཅན། ཡི་གེའི་རྣམ་པ་ཅན་བཅས་སུ་འགྱུར་བཞིན་
པ་དང་། འཛམ་གླིང་གི་སྒྲུང་རབས་ཆེན་མོ་གཞན་ལས་ཁྱད་དུ་འཕགས་པའི་
རང་བཞིན་གྱི་ཆ་ནས་བཤད་ན། ཆེས་རིང་བའི་སྒྲུང་དང་གཅིག གསོན་པོའི་



རྣམ་པ་ཅན་དང་གཉིས། སྒྲུང་མཁན་གྱི་རིགས་ཆེས་སྣ་མང་ཞིང་སྒྲུང་སྣ་ཆེས་
ཕུན་སུམ་ཚོགས་པ་དང་གསུམ་མོ། །བྱེད་ལས་ཀྱི་ཆ་ནས་བཤད་ན། དམངས་
ཁྲོད་ཀྱི་ཤེས་རབ་དང་། ཡུལ་ཀྱི་ཤེས་བྱ། མི་རིགས་ཀྱི་ལོ་རྒྱུས་ཀྱི་དྲན་པ། ཕ་
སྐད་གཙང་མ་རྒྱུན་འཛིན་བཅས་ཀྱི་ཁུར་འདེགས་བྱེད་ཀྱི་ཤིང་རྟ་ལྟ་བུ་ཡིན་
ནོ། ། །
དེར་བརྟེན། ༢༠༠༡ལོར་མཉམ་སྦྲེལ་རྒྱལ་ཚོགས་ཀྱིས་གླིང་གེ་སར་
རྒྱལ་པོའི་ སྒྲུང་ འཁྲུངས་ ནས་ ལོ་ ངོ༌ ཚིག་ སྟོང་ འཁོར་ བའི་ བྱ་ གཞག་ ཉིད་
༢༠༠༢ནས༢༠༠༣ལོའི་མཉམ་སྦྲེལ་རྒྱལ་ཚོགས་ཟབ་ཞུགས་ཀྱི་དྲན་གསོ་ཞུ་
བའི་རྣམ་གྲངས་སུ་འཁོད་པ་བརྒྱུད། གླིང་རྗེ་གེ་སར་རྒྱལ་པོའི་སྒྲུང་ཞེས་བྱ་
བའི་མཚན་གྱི་སྙན་པའི་བ་དན་སྲིད་ཞུའི་རྒྱན་དུ་ལྷམ་མེ་ལྷང་ངེར་གསལ་བར་
བྱས་སོ། །རིག་གནས་ཀྱི་བྱ་བཞག་རླབས་ཆེན་འདི་དར་སྤེལ་ཕྱིར་དུ་སྔ་རྗེས་སུ་
པེ་ཅིན་དང་། བོད་ལྗོངས། མཚོ་སྔོན། ཀན་སུའུ། སི་ཁྲོན་བཅས་སུ་ཕན་
སུམ་ཚོགས་པའི་དྲན་གསོའི་མཛད་སྒོ་སྤེལ་ཞིང་། ༢༠༠༢ལོའི་ཟླ༧པར་པེ་
ཅིན་མི་དམངས་ཚོམས་ཁང་དུ་དྲན་གསོ་ཞུ་བའི་ཚོགས་ཆེན་གཟབ་རྒྱས་ངང་
འཚོགས། གླིང་སྒྲུང་གི་ཁྱད་དུ་འཕགས་པའི་ཡོན་ཏན་དང་ཁྱད་ཆོས། གཞན་
ལ་ངོམ་ཆོག་པའི་བྱ་བའི་གྲུབ་འབྲས་བཅས་ཀྱི་མཚན་སྙན་གྱི་དྲི་བསུང་ཕྱོགས་
བཞིར་ཁྱབ་པས་ས་སྟེང་རྐང་གཉིས་བུང་བའི་ཚོགས་རྣམས་བསྔགས་བརྗོད་
འཕུར་ལྡིང་གར་ལ་རྩེན་པར་བྲེལ། དེར་བརྟེན་༢༠༠༦ལོར་གེ་སར་གྱི་སྒྲུང་
རབས་ཆེན་མོ་འདི་ཐེངས་དང་པོའི་རྒྱལ་ ཁབ་རིམ་པའི་མངོན་མེད་རིགས་
གནས་ཤུལ་བཞག་གི་གྲས་སུ་བདེ་ལེགས་ངང་འཁོད། །
ཟླ་བཅུ་བའི་ལེགས་སྐྱེས།
༢༠༠༨ ལོར་ཀྲུང་གོ་སྤྱི་ཚོགས་ཚན་རིག་གླིང་མི་རིགས་རྩོམ་རིག་ཞིབ་



འཇུག་སྡེ་ཁང་དང་རྒྱལ་ཡོངས་གེ་སར་བྱ་བའི་འགོ་ཁྲིད་ཚོ་ཆུང་གི་གཞུང་ལས་
ཁང་གཉིས་ཀྱིས་ལྷན་དུ་གེ་སར་གྱི་སྒྲུང་རབས་ཆེན་མོ་འདི་མཉམ་འབྲེལ་རྒྱལ་
ཚོགས་ཀྱི་མིའི་རིགས་ཀྱི་མངོན་མེད་རིག་གནས་ཤུལ་བཞག་གི་ཚབ་མཚོན་
བརྩམས་ཆོས་གྲས་སུ་འགོད་པའི་རེ་ཞུ་འདོན་པའི་སྟ་གོན་སྒྲུབ། དེར་གེ་སར་
རིག་པའི་གནས་ལ་ཡུན་རིང་ནས་ཞིབ་འཇུག་དང་ཞབས་ཞུ་སྒྲུབ་མཁན་གྱི་
མཁས་དབང་དམ་པ་བཅུ་ལྷག་གིས་ཉིན་མཚན་ལྟོས་པ་མེད་པར་ཟླ་གཅིག་
ལྷག་ཙམ་ལ་འབད་འབུང་ཧུར་ཐག་བྱས་ཐོག་གཞི་ནས་དབྱིན་ཇི་དང་རྒྱ་ཡིག་
གཉིས་ཀྱི་སྙན་ཞུའི་ཡི་གེ་ཡིག་དང་། དེར་འབྲེལ་གྱི་བརྙན་ཐག་དང་འདྲ་པར།
སྒྲ་ཐག་བཅས་ཡོངས་སུ་འགྲུབ་ནས་མཉམ་སྦྲེལ་རྒྱལ་ཚོགས་ལ་ཕུལ། །
དེ་ཡང་གླིང་སྒྲུང་གི་ཆེ་བ་བརྗོད་པའི་སླད་དང་ཐེངས་འདིའི་བྱ་བར་རིམ་
པ་སོ་སོས་རྒྱབ་སྐྱོར། གཙིགས་འཛིན་བཅས་བྱ་བའི་ཆེད་དུ་རྒྱལ་ཡོངས་མི་
དམངས་འཐུས་མི་ཚོགས་ཆེན་གྱི་ཨུ་ཡོན་ཀྲང་གཞོན་པ་རག་དྷིས་ནས། གེ་
སར་སྟོང་ལོར་དྲན་གསོ་ཞུ་བའི་བྱ་འགུལ་ལ་མཉམ་སྦྲེལ་རྒྱལ་ཚོགས་ཟབ་ཞུགས་
བྱས་ནས་རྟེན་འབྲེལ་གྱི་མཛད་སྒོ་རྒྱ་ཆེར་སྤེལ་བ་འདི་འུ་ཅག་གིས་སྤོས་པའི་
གོམ་པ་དང་པོ་ཡིན། དེ་མིའི་རིགས་ཤུལ་བཞག་རིག་གནས་གྲས་སུ་འགོད་
པར་བརྩོན་ལེན་བྱ་རྒྱུ་ནི་གོམ་པ་གཉིས་པ་ཡིན་པས། ངེས་པར་དུ་གོམ་པ་འདི་
ལེགས་པར་སྤོ་དགོས་ཞེས་གསུངས། དེའི་རྗེས་སུ་རྒྱལ་སྲིད་ཨུ་ཡོན་ཁྲིན་ཀྱི་
ལེས་ཀྱང་གེ་སར་གྱི་བྱ་བ་ལ་ག ཚིགས་འཛིན་བྱེད་པར་མཛུབ་སྟོན་གནང་པ་མ་
ཟད། ༢༠༠༨ ལོར་རྒྱལ་དོན་ཨུ་ཡོན་ལིའུ་ཡན་ཏུང་རྒྱལ་ཡོངས་གེ་སར་བྱ་བའི་
འགོ་ཁྲིད་ཚོ་ཆུང་གི་གཞུང་ལས་ཁང་ལ་ཕེབས་ནས་གེ་སར་གྱི་ལས་དོན་གལ་ཆེ་
བས་ད་ལྟའི་གེ་སར་གཞུང་ལས་ཁང་གི་ལས་བྱེད་པའི་མི་གྲངས་ཉུང་དྲག་སོང་
ཞེས་ཐུགས་ཁུར་གྱི་བཀའ་གསུང་གནང་། རྒྱལ་ཡོངས་སྲིད་གྲོས་ཀྱི་ཨུ་ཡོན་
ནོར་སྡེ་སོགས་ཀྱིས་རྒྱལ་ཡོངས་སྲིད་གྲོས་ཀྱི་ཚོགས་ཆེན་སྐབས་སུ་གླེང་གཞི་



བཏོན་ནས་གེ་སར་མིའི་རིག་གནས་ཤུལ་བཞག་གི་གྲས་སུ་འགོད་པར་རྒྱལ་
ཁབ་གྱི་འབྲེལ་ཡོད་སྡེ་ཁག་གིས་རྒྱབ་སྐྱོབ་གནང་བར་རེ་བ་ཞུས།
༢༠༠༩ ལོའི་ཟླ་དང་པོའི་ཚེས་དང་པོའི་ཉིན་བརྒྱད་ཉིན། མཉམ་སྦྲེལ་
རྒྱལ་ཚོགས་ཀྱིས་ཁོ་བོར་སྤྲིངས་བའི་ཡི་གེའི་ནང་དུ། རེ་ཞུ་ཡི་གེ་ཁོ་ཚོའི་ཕྱག་
ཏུའབྱོར་ཟིན་པ་མ་ཚད། མི་འགྱངས་བར་ཆོག་མཆན་འཁོད་མིན་གྱི་གནས་
ཚུལ་ཞིབ་ཕྲ་སྙན་དུ་སྒྲོན་པར་འགྱུར་ཞེས་པ་ལྟར། ༢༠༠༩ ལོའི་ཟླ་དྲུག་པའི་ཟླ་
མགོར། མཉམ་སྦྲེལ་རྒྱལ་ཚོགས་ཀྱིས་ཡང་བསྐྱར་སྤྲིངས་པའི་ཡི་གེའི་ནང་དུ།
གེ་སར་གྱི་སྒྲུབ་རབས་ཆེན་མོ་འདི་མིའི་རིགས་ཀྱི་མངོན་མེད་ཤུལ་བཞག་རིག་
གནས་ཀྱི་མཚན་དཔེ་ཡོན་ཏན་ཀུན་ཚང་བས་ན། ཁོ་པ་ཚོས་མིའི་རིགས་ཀྱི་
ཤུལ་བཞག་རིག་གནས་ཀྱི་ཚབ་མཚོན་བརྩམས་ཆས་ཀྱི་གྲས་སུ་འཇོག་རྒྱུའི་
གྲབས་བྱེད་ཀྱིན་ཡོད་ཞེས་འཁོད་པ་དེར་གཟིགས་ནས། ཁོ་ བོ་ དགའ་བ་
འབུམ་གྱིས་མྱོས་ནས་འཕྲལ་མར་གཏམ་བཟང་དེ་མི་དམངས་དྲ་གནས་རྒྱུད་
ནས་བོད་རིགས་སྤུན་ཟླ་ཡོངས་དང་རྒྱལ་ཡོངས་ཀྱི་བོད་ ཀྱི་རིག་གནས་ལ་
ཐུགས་ལ་ཁུར་གནང་བཞིན་པའི་སྐྱེ་བོ་ཀུན་གྱི་སྒྲ་འཛིན་གྱི་ལམ་དུ་བསྒྲགས་
སོ། །



ine Culture Seciu!
Division of Cultural Objects and Intangible Heritage
..
0 :
:
Naibu Wangdan
Ph. D. Associate Researcher
The Office of Nakona! Leading Group
For Gesar Epic Researches
Insitute of Ethnic Literature
Chinese Academy of Social Scier.ces
FL-1101.5 wannei Dajte
Bering 100732
Cinna
Sie wil
g'u
.
29 December 2008
Ret: CLTCHITH L-0020400015
Relerence to be useo criar correspondence. 00204
Sir.
I have the pleasure to inform you that your romination file anttiec "Gesar Ep.
Tradition" submitted by China for inscriptiori on the Representative List che
Intangible Cultural Heritage of Humanity, including the additional internation ne
received from you on 10 December 2008, is now considered compicie.
it wil thus be transmitted to the subsidiary body established by the
intergovernmental Coinmittee to exame :niration files. That body wili meci in
closed sessio from 11 to 15 May 2009 aC you will be ritories of i'S
recommendations Soch after. The Contmittee will decide. Dased on the
recommendations o: the supsidiary body whether or not to inscribe the proposed
element during its fourth session, foreseen t:om 28 September ( 2 October
2009
Accept. Sir, the assurance of my highest regard.
Court
Ceci e Duvelle
Chrei
triangible Cultural Heritage Section
Perinanca: Dulegation of the Peoples Repucic of China to UNESCO
Nationa: Commissics of the People's Fiepublic of China for UNESCO
23. 2
.".
ře
45
WWW UNESCO.CC
མཉམ་སྦྲེལ་རྒྱལ་ཚོགས་ཀྱིས་རྩོམ་པ་པོ་ལ་སྤྲིངས་པའི་གེ་སར་སྒྲུང་
ཉིད་མངོན་མེད་གནས་ཤུལ་བཞག་ཏུ་འགོད་རྒྱུའི་སྐོར་གྱི་གཞུང་ཡིག
12



དེ་ཡང་༢༠༠༩ལོའི་ཟླ་༩བའི་ཚེས་༣༠་ཉིན་ཏེ། མེས་རྒྱལ་འཁྲུངས་
ནསལོ་འཁོར་དྲུག་ཅུ་ལོན་པའི་ དུས་སྟོན་གྱི་བསྟུན་ལ། མཉམ་སྦྲེལ་རྒྱལ་
ཚོགས་ཀྱིས་གེ་སར་གྱི་སྒྲུང་རབས་ཆེན་མོ་དེ་ཉིད་མིའི་རིགས་ཀྱི་མངོན་མེད་
ཤུལ་བཞག་རིག་གནས་ཀྱི་གྲས་སུ་བཀོད་པར་ཆོག་མཆན་གནང་བས། འཕྲིན་
བཟང་དེ་མེས་རྒྱལ་གྱི་འཁྲུངས་སྐར་ལ་ཆེད་དུ་ཕུལ་བའི་ལེགས་སྐྱེས་བཞིན་གློག་
འཕྲིན་རྒྱུད་ནས་འཛིན་མ་ས་ཡི་དཀྱིལ་འཁོར་ཡོངས་ལ་བསྒྲགས་སོ། །



ལེའུ་དང་པོ། སྒྲུང་གི་རིག་གནས་བཤད་པ།
དང་པོ། སྔོན་འགྲོ།
མེས་པོའི་རྣམ་དཔྱོད་རྩལ་གྱི་རལ་ཁུར་ལས། །
དལ་བུར་བབས་པ་སྒྲུང་གཏམ་ཉལ་འགྲོའི་རྒྱུན། །
གངས་ཅན་རིག་པའི་འཛིན་མར་ཉེར་ཟེགས་པ། །
དེང་འདིར་སྐལ་ལྡན་བྱེ་བའི་གསོས་སུ་སྨིན། །
དེ་ཡང་སྒྲུང་ནི་གདོད་མའི་རུས་རྒྱུད་ཚོ་བའི་མི་རྣམས་ཀྱི་བསམ་བློའི་
འདུ་ཤེས་དང་། ཤེས་རིག་གི་ཆུ་ཚད། སྤྱི་ཚོགས་ཀྱི་རྣམ་པ་སོགས་མཚོན་བྱེད་
ཀྱི་མེ་ལོང་ལྟ་བུ་དང་། ཆོས་འབྱུང་ལོ་རྒྱུས་ཁག་ཏུ་སྒྲུང་ལྡེའུ་བོན་གསུམ་གྱིས་
བོད་མིའི་བློ་ཁ་ཅུང་ཟད་ཕྱེ་' ཞེས་འབྱུང་པ་བཞིན། སྒྲུང་ནི་བོད་མིའི་ཤེས་རབ་
ཀྱི་གོམ་ཁ་དང་པོ་བསྒྱུར་པའི་ལོ་རྒྱུས་ཀྱི་མཚན་མ་ཡིན། ཡང་དེ་དག་ཏུ་རྒྱལ་པོ་
གཉའ་ཁྲི་བཙན་པོ་ནས་ལྷ་ཐོ་ཐོ་རི་གཉན་བཙན་གྱི་བར་རྒྱལ་རབས་ཉི་ཤུ་རྩ་
I 《ཆོས་འབྱུང་མཁས་པའི་དགའ་སྟོན་》ཤོག་ངོས་ ༡༦༥ན་གསལ། དེར་མདོ་སྡེ་འབྱུང་
བའི་ལྟས་སུ་སྒྲུང་རྣམས་དར།། རོ་ལངས་གསེར་སྒྲུབ་ཀྱི་སྒྲུང་དང། མཆིལ་པའི་སྒྲུང་སོགས་བཤད་ཉན་
དང་། མངོན་པའི་ལྡེའུ་འབྱུང་བའི་ལྟས་སུ་ལྡེའུ་སྤྲོད། སྲང་ལ་ཐེམ་གཉེར་ཝ་བ་ཆེ་ཅི་ཡིན།། པོར་མགོ་
མགོ་ཅན་སྐྱེད་ཅིང་རྒྱུགས་ཅི་ཡིན་ཞེས་དྲིས་པ་སོགས་སྒྲུང་ལྡེའུ་སོགས་གྱི་ཚུལ་ལྷ་སའི་གདུང་རྣམས་ལ་བྲིས་
ནས་ཡོད་སྐད། དེ་ཡིས་བོད་རྣམས་བློ་ཁ་ཅུང་ཟད་ཕྱེ།། རྒྱལ་པོ་ཡབ་སྲས་འདི་གཉིས་སྟོད་ཀྱི་སྟེང་།།
14



བདུན་རིང་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་ཞེས་འབྱུང་བ་
ལྟར་སྒྲུང་མེད་ན་གནའ་བོའི་བོད་ཀྱི་ཆ་གསུམ་མཉམ་སྡེབ་ཀྱིས་དར་རྒྱུན་
བརྐྱངས་པའི་སྒྲུང་ལྡེའུ་བོན་གསུམ་གྱི་ཤེས་རིག་གི་བྱ་རྒྱལ་ཆེན་པོ་ཡང་ནམ་
འཕང་གཅོད་པར་གཤོག་པ་ཡ་གཅིག་བྲལ་ལ། མི་དབང་རི་རྒྱལ་ལྷུན་པོ་དག་
གིས་སུམ་ཉིས་ས་ཡི་དཀྱིལ་འཁོར་ལ་མངའ་བསྒྱུར་བའི་སྟོབས་རྩལ་ཡང་རྫོགས་
ནུས་ཅི། ཉིང་སྒོས་ཆོས་འབྱུང་དག་ལས་མདོ་སྡེ་འབྱུང་བའི་ལྟས་སུ་སྒྲུང་དར་
ཞེས་གསལ་བ་བཞིན་གལ་ཏེ་སྒྲུང་མེད་ན་རྒྱལ་བསྟན་ཀུན་གྱི་སྙིང་པོར་གྱུར་བ་
སྡེ་སྣོད་གསུམ་གྱི་ཡ་གྱལ་ལྷག་པ་ཏིང་ངེ་འཛིན་གྱི་བསླབ་པ་གཙོ་བོར་སྟོན་པའི་
མདོ་སྡེ་རིན་པོ་ཆེ་ཡང་རང་ཅག་ཁ་བ་རི་བོའི་བསོད་ནམས་ཞིང་གི་བགོ་སྐལ་དུ་
འཐོབ་ལ་ནེམ་ནར་འཛིན། དགོས་གལ་གྱི་གནད་ཟབ་མོ་དེ་དག་རྒྱུད་ལ་
བཅིངས་ཏེ་སྤྱིར་སྒྲུང་གི་རིག་གནས་དང་བྱེ་བྲག་ཏུ་གླིང་རྗེ་མི་ཡི་ཉི་མ་གང་གི་
རྟོགས་བརྗོད་སྐོར་གྱི་ཐུན་མོང་མ་ཡིན་པའི་ཡོན་ཏན། དེའི་བརྗོད་བྱའི་དོན་
དང་རྗོད་བྱེད་ཀྱི་ཚིག་ཡང་ན་སྒྲུབ་བྱེད་ཀྱི་རྟགས་མཚན་མ་སོགས་ལ་ལེགས་
པར་བརྟག་ཚེ། ཡུལ་དང་དུས་ལ་སོགས་པས་རིང་དུ་བསྐལ་བའི་རྐྱེན་དང་ཆོས་
འབྱུང་ལོ་ རྒྱུས་ ཀྱི་ གསུང་ རབ་ དྲི་མ་མེད་ པ་ དག་ གི་ གཞུང་དོན་རྒྱ་མཚོའི་
འཇིངས་ལས་གཏིང་ཟབ་ཅིང་རི་རབ་གྱི་རྩེ་ལས་དཔང་མཐོ་བས་གནག་རྫིའི་
བརྟུལ་ཞུགས་འཛིན་པ་བདག་ནི་ཐོས་བསམ་གསོབ་གསོག་ཏུ་སོང་བས་སྒྲོ་
འདོགས་གཅོད་པའི་གདེངས་ཞན་པ་དང་། བཅད་པའི་དོན་ལ་དཔྱད་འཇོག་
སྤེལ་མས་སེམས་སུ་མ་བཏུབ་པས་གཞལ་བྱའི་གནས་མ་ཡིན་སྙམ་པའི་ངེས་
ཤེས་ཟབ་མོ་རྒྱུད་ལ་ཡང་ཡང་སྐྱེས་ན་ཡང་། རང་ཅག་ཁ་བ་རི་བོའི་རིག་པའི་
སྲོལ་བཟང་མ་ཉམས་ཞིང་སྐད་རིགས་ཀྱི་ཕྲེང་རྒྱུད་མ་ཆད་པར་བསྐུལ་བའི་
མཐར་ཇི་བདེར་གནས་ན་ཅི་མ་རུང་སྙམ་པའི་ཀུན་སློང་རྣམ་པར་དག་པས་
རྒྱུད་སྐུལ་ཏེ་སྒྲུང་དང་སྒྲུང་གི་རིག་གནས་དང་དེའི་གོམ་འགྲོས་ཀྱི་ལམ་བུ་ཀྱག་
-



ཀྱོག་ལ་རང་བློས་ལྕོགས་ཚད་ཀྱིས་ཕྱིར་མིག་ཙམ་བལྟ་ཁད་བགྱི་བ་ལ། །
གཉིས་པ། སྒྲུང་གི་ཐ་སྙད་དང་གོ་དོན་བཤད་པ།
དེ་ཡང་སྒྲུང་ཞེས་བྱ་བ་ནི་གནའ་རབས་གྱི་བྱུང་བ་བརྗོད་པའི་གཏམ་ཅི་
རིགས་ཤིག་ཡོད་པ་དེ་དག་ལ་གོ་དགོས་ཏེ། འབྲུག་རྒྱལ་ཆོས་དབང་གྲགས་
པའི་ཞལ་ནས། གང་ཟག་རང་ག་བ་དག་གིས་ཚེ་འདིར་དགྲ་འདུལ་གཉེན་
སྐྱོང་དང་ཚོང་ཁེ་སྤོགས་ཀྱིས་ནོར་སྒྲུབ་ཚུལ་དགེ་བ་ལྟར་སྣང་ཙམ་བྱས་ཚུལ་
སོགས་རབ་བཏགས་ཀྱིས་བརྒྱན་ཏེ་འཇིག་རྟེན་པ་རྣམས་ཡ་མཚན་སྐྱེས་ཐབས་
ཙམ་དུ་སྤེལ་བ་ནི་སྒྲུང་གི་མཚན་ཉིད། ད་ལྟ་ཨ་མདོའི་ཁ་སྐད་དུ་ཡང་སྒྲུང་ལ་
སྒྲུང་ཞེས་འབོད་ལ་། དོན་དག་ཞིག་སྒྲུབ་ཐུབ་མིན་ལ་སྒྲུང་རྒྱུ་ཡོད་མེད་ཞེས་སྨྲ་
བའི་དོན་ཡང་དེ་ཡིན་པ་གསལ། དེ་ནི་སྟོང་བསམ་དང་རྟོག་བཟོ་ཁོ་ནར་
བརྟེན་ནས་བྱུང་བ་ཞིག་མ་ཡིན་པར། སྤྱི་ཚོགས་ཀྱི་འཚོ་བའི་སྣང་ཚུལ་ག་གེ་མོ་
མིའི་ཀླད་པའི་དབང་ཤེས་ཀྱིས་བསྐྱར་བཟོ་བྱས་པ་ཞིག་ཡིན་པ་ནམ་མཁའི་ནོར་
བུ་རིན་པོ་ཆེས། སྒྲུང་ཞེས་བྱ་བའི་ཚིག་འདི་ནི་བོད་སྐད་ཀྱི་བརྡ་རྙིང་པའི་གྲས་
ཤིག་སྟེ། ཚིག་དེ་བེད་སྤྱོད་ཀྱི་དོན་ནི་གནའ་བོའི་དུས་ཀྱི་ལོ་རྒྱུས་ཡིད་ཆེས་ཀྱི་
གནས་སུ་བྱེད་འོས་པའི་གྲས་གང་ཞིག་ལ་རབ་བཏགས་སམ་མཛེས་འཆོས་ཀྱི་
ཚིག་དོན་དུ་མས་ཕྱུག་པར་བྱས་པའི་རིགས། ཞེས་གསལ་བོར་འཁོད་ཡོད་པ་
དེ་ལྟ་ཡིན་ལ། དེ་ལ་ནང་དོན་གྱི་ཆ་ནས་མི་སྣ་དང་། བྱུང་རིམ། བསྟན་བྱ་
བཅས་ཀྱིས་གྲུབ་ཞིང་། དོན་དངོས་ཀྱི་རང་བཞིན་ཤས་ཆེ་བའི་སྒྲུང་གཏམ་གྱི་
རྣམ་པ་ཅན་ཞིག་སྟེ་སྤྱི་ཚོགས་ཀྱི་འཚོ་བ་དངོས་ས་བོན་དུ་བྱས་ཏེ་བཀོད་པ་ཞིག་
ཡིན་ནའང། འཆར་སྒོའི་ཉམས་དང་ལྡན་ཞིང་རྩོམ་མཁན་གྱི་བློའི་རྟོག་བཟོར་
བརྟེན་ནས་འཚོ་བ་ངེས་ཅན་ཞིག་གམ། ལྟ་བ་དང་བསམ་འདུན་ངེས་ཅན་



ཞིག་མཚོན་པར་བྱེད་པའི་ངག་ཐོག་གི་ལོ་རྒྱུས་ཞིག་ལ་ཟེར་བ་ཡིན་ནོ། །སྔོན་
བསྐལ་བ་ཡ་ཐོག་གི་དུས་སུ། ཡི་གེའི་རིག་གནས་མ་བྱུང་གོང་ལ། མི་རྣམས་
ཀྱི་བསམ་བློ་བརྗེ་རེས་དང་ཤེས་བྱའི་གནས་རྣམས་གསོག་བྱེད་ཀྱི་སྣོད་དམ་པ་
ནི་དྲན་འཛིན་ཁོ་ན་ལས་མ་འདས་ལ། དྲན་འཛིན་གྱི་རྒྱུད་ལ་འཕོས་པའི་རིག་
པ་དེ་ཕན་ཚུན་ལ་བརྡ་སྤྲོད་བྱེད་ཀྱི་ཐབས་ལམ་ཉག་གཅིག་པུ་ནི་ངག་གི་སྒྱུ་རྩལ་
ཡིན་པ་ལས་གཞན་ལྟ་ཅི། ངག་ཐོག་གི་དྲན་འཛིན་ཡིན་ན་རིགས་རྒྱུད་གཅིག་
པའི་མི་རྣམས་ལ་ཐུན་མོང་དུ་ཡོད་པའི་དྲན་འཛིན་ཞིག་ཡིན་པས་ཁྱབ་ལ།
ཐུན་མོང་གི་དྲན་འཛིན་གྱི་རིག་པ་ནི་ལྷ་སྒྲུང་གི་རིག་པ་ཡིན་པར་ཐལ་ལོ། །
ཡང་ལྷ་སྒྲུང་གི་རིག་པ་ནི་རིགས་རྒྱུད་ཚོ་བ་དེའི་གདོད་མའི་ལོ་རྒྱུས་ཀྱི་རྟེན་
གཞིའམ་ཡང་ན་ལོ་རྒྱུས་དེ་ག་ཉིད་དུ་གོའོ། །ཡིན་ན་འང་སྒྲུང་ཞེས་བྱ་བའི་ལོ་
རྒྱུས་ཁྱད་པར་བ་དེ་ཉིད་དངོས་བྱུང་གི་ལོ་རྒྱུས་ཁོ་ན་ཉིད་དུའང་གོ་བར་མི་བྱ་སྟེ།
སྒྲུང་གིས་མཚོན་པའི་ལོ་རྒྱུས་ནི་དངོས་བྱུང་གི་ལོ་རྒྱུས་ལ་རྟོག་བཏགས་ཀྱི་རིག་
པ་སྦྱར་ནས་བཀྲལ་བ་ཞིག་ཡིན་པ་གོར་མ་ཆག དཔེར་ན་ནུབ་གླིང་གི་མཁས་
པ་ལ་ལས་ཉི་རི་ལི་ཡ་བྱ་བའི་རྒྱལ་ཁབ་དུ་གནས་པའི་ནུབ་ཕེར་བྱ་བའི་མི་རིགས་
ལ་བརྟག་དཔྱད་ཞིབ་འཇུག་བྱས་མཐར་དགོངས་དོན། མི་རིགས་དེའི་ལོ་རྒྱུས་
ལ་རིགས་གཉིས་ཏེ། གཅིག་ནི་དངོས་བྱུང་གི་རང་རྐྱ་ཕེར་བའི་ལོ་རྒྱུས་དེ་དང་།
གཅིག་ནི་འདུ་ཤེས་འཛིན་སྟངས་ལྟར་བཀོད་པའི་ལོ་རྒྱུས་ལྟར་སྣང་བ་དེའོ། །
ཕྱི་མ་དེ་ཉིད་ནི་ཐུན་མོང་གི་དྲན་པ་ལས་བྱུང་བའི་ལོ་རྒྱུས་ཁྱད་པར་བ་སྟེ་སྒྲུང་
ཞེས་བྱ་བ་དེ་ཡིན་ནོ། །དེ་ཡང་ལོ་རྒྱུས་སྨྲ་བའི་ལྟ་ཚུལ་ལྟར་ན། ཡ་ཐོག་སྤྱི་
ཚོགས་ཀྱི་དུས་སུ་དྲན་འཛིན་གྱི་ལས་ལ་གཞོལ་བའི་ཆེད་གཉེར་མི་སྣ་ཡོད་ལ།
ཁོ་ཚོ་ནི་རུས་རྒྱུད་ཚོ་བ་དེའི་གདུང་རྒྱུད་འཕེལ་རིམ་དང། རྒྱལ་རྒྱུད་ཀྱི་སྒྲིག་
གཞི། ཕོ་བྲང་གི་ལོ་རྒྱུས་བཅས་ཀྱི་ཤེས་བྱའི་སྐོར་ལ་བྱང་ཆུབ་པའི་མཁས་པ་
རྐྱང་རྐྱང་ཡིན་པར་འདོད་དོ། ། ཁོ་ཚོའི་གཉེར་བྱའི་ལས་རྣམས་སྐབས་དེའི་



རུས་རྒྱུད་ཚོ་བ་ཁག་དང༌། རྒྱལ་རྒྱུད། ཕོ་བྲང་སོགས་ཀྱི་ལོ་རྒྱུས་ཡིན་པར་
གསལ་ལ། ལོ་རྒྱུས་དེ་དག་རྟག་ཏུ་ཚིག་བཅད་ལྟར་གདངས་སུ་གྱུར་ནས་ཀློག་
པ་ཞིག་ཡིན་འདུག འདི་ཕལ་ཆེར་ད་ལྟའི་གླིང་སྒྲུང་ལྟ་བུའི་ཕྱི་མོར་རྩིས་ན་མི་
འོས་པ་མེད་སྙམ། དེ་ཡང་སྒྲུང་ཡོད་ཚད་གདངས་སུ་གྱེར་ནས་ལེན་དགོས་
པའི་རྒྱུ་མཚན་ནི་སྒྲུང་གི་ཚིག་ཚོགས་དང་དོན་རྣམས་ཡིད་ལ་ངེས་བདེ་བའི་
ཕྱིར་ཡིན་ནོ། །
ཡི་གེ་མ་བྱུང་སྔོན་གྱི་སྤྱི་ཚོགས་སུ། ཐུན་མོང་གི་དྲན་འཛིན་ལས་བྱུང་
བའི་སྒྲུང་གི་བྱེད་ལས་གཙོ་བོ་ནི་རྣམ་པ་གསུམ་སྟེ། རིགས་རྒྱུད་ཚོ་བ་དེའི་ཐུན་
མོང་གི་རྒྱུད་ ཁུངས་དང་དེར་འབྲེལ་གྱི་ལོ་རྒྱུས་མི་རྣམས་ཀྱི་སེམས་རྒྱུད་ལ་
འཛིན་རྒྱུ་དང་། རྒྱལ་བློན་དྲེགས་པ་ཅན་གྱི་རིགས་རྒྱུད་དང་ཁོ་ཚོའི་འབྱུང་
ཁུངས་སེམས་ལ་ངེས་རྒྱུ། དགྲ་འདུལ་གཉེན་སྐྱོང་གི་ཆོ་ག་བསྟར་བའི་ཆོས་
སྤྱོད་ཀྱི་རིམ་པ་རྣམས་དྲན་ཤེས་ཀྱི་ཡུལ་ལ་གསལ་བ་བཅས་སོ། །
གོང་གསལ་གྱི་བཞེད་པ་དེ་དག་ནི་དེང་རབས་ལོ་རྒྱུས་སྨྲ་བས་མིའི་
རིགས་ཀྱི་སྒྲུང་སྤྱི་ལ་འཛིན་པའི་ལྟ་ཚུལ་ཞིག་ཡིན་མོད། དེ་ཡང་བོད་རང་ལ་ཆ་
མཚོན་ན། སྒྲུང་ནི་བོད་སྔ་རབས་ཀྱི་ངག་ཐོག་ནས་བརྒྱུད་འོང་བའི་ལོ་རྒྱུས་ཤ་
སྟག་ཡིན་པ་གསལ་བ་མ་ཟད། སྔོན་རབས་བྱུང་བའི་ལོ་རྒྱུས་ཐ་དག་གཏམ་
རྒྱུད་དམ་སྒྲུང་གཏམ་གྱི་ཚུལ་དུ་གནས་ཡོད་པར་བཞེད་པ་བཀའ་གདམས་བུ་
ཆོས་སུ་ཡང་། སྔོན་ཆད་བྱུང་ངེས་གཏམ་རྒྱུད་ཡིན། །གོ་བ་རྣམས་ལ་སྨན་དུ་
ཆེ། །མ་གོའང་ནམ་རིང་སྐྱེས་ལ་དགོས། །
དེང་རབས་ཀྱི་མི་རིགས་གང་དང་གང་ཞིག་ཡིན་ཡང་རུང་། རིག་པའི་
༽
3
« JJ11 FjiEjZ , yL 64 j.
J}} ༑/n icZ , L 65 ;
18



གནས་གང་རྒྱུད་འཛིན་གྱི་རྣམ་པའི་ཐོག་ནས་བཤད་ན་ངག་ཐོག་གི་རིག་
གནས་དང་ཡིག་ཐོག་གི་རིག་གནས་གཉིས་སུ་བགར་ཆོག ། ཡི་གེ་མ་བྱུང་
བའི་སྔོན་ལ་སྒྲུང་ནི་མིའི་རིགས་ཀྱི་སྔ་མོའི་ལོ་རྒྱུས་ཡིན་པས་ན། མི་རིགས་ཀྱི་
ཤེས་རིག་གི་ཡ་གྱལ་གལ་ཆེན་ཞིག་ཡིན་ལ། ཡི་གེ་མ་བྱུང་བའི་དུས་སུ་བྱུང་བའི་
ངག་ཐོག་གི་སྲོལ་རྒྱུན་ཁྱད་པར་བ་ཞིག་ཀྱང་ཡིན།
གསུམ་པ། སྒྲུང་གི་ཁྱད་ཆོས།
སྒྲུང་གི་ རིག་ པ་ནི་མི་རྣམས་ ཀྱི་ ཐུན་མོང་ གི་ རིག་ པ་ ཞིག་ ཡིན་ ལ།
རིགས་རྒྱུད་གཅིག་པའི་མི་རྣམས་ཐུན་མོང་ལ་ཡོད་པའི་ལོ་རྒྱུས་ཀྱི་དྲན་འཛིན་
ཡང་ཡིན། མེས་པོའི་སྐྱེས་སྦྱངས་གཉིས་ཀྱི་ཡོན་ཏན་ཀྱི་འཕྲུལ་ལས་ཐོན་པའི་
ཤེས་རིག་གི་སྐུལ་མ་ཡིན་ལ། གནའ་མིའི་བོད་ཀྱི་ངག་གི་སྒྱུ་རྩལ་ངོམས་པའི་དོ་
ར་དང་། ལོ་རྒྱུས་ཀྱི་རྨ་ཁ་གསོ་བའི་ཡན་ལག་བརྒྱད་ལྡན་གྱི་ཆབ་རྒྱུན་ཡང་ཡིན།
སྒྲུང་གི་རིག་གནས་ལ་ཡོན་ཏན་དང་ཁྱད་ཆོས་དུ་མ་དང་ལྡན་མོད་ཀྱང་མདོར་
དྲིལ་ན་གསུམ་སྟེ།
གཅིག སྒྲུང་ནི་མིའི་རིགས་ཀྱི་ཐུན་མོང་གི་དྲན་པ་ཡིན།
གོང་དུ་བཀོད་ཟིན་པ་བཞིན། སྒྲུང་ནི་གདོད་མའི་དུས་ཀྱི་རིགས་རྒྱུད་
འཛིན་པའི་མི་རྣམས་ཀྱི་ཐུན་མོང་གི་དྲན་པ་ཞིག་ཡིན། ཅིའི་ཕྱིར་ཞེ་ན། ཡི་གེ་
མ་བྱུང་བའི་སྔོན་གྱི་སྤྱི་ཚོགས་སུ། མིའི་བསམ་བློའི་བརྗེ་རེས་དང་རིག་པའི་
གནས་རྣམས་བརྒྱུད་སྤྲོད་བྱེད་པའི་ལས་ཐ་དག་ངག་རྒྱུན་ལ་བསྟེན་དགོས་ལ་
ངག་རྒྱུན་ལས་འོང་པའི་རིག་པ་རྣམས་དྲན་འཛིན་ལ་བརྟེན་པ་ཤ་སྟག་ཡིན།
སྒྲུང་ནི་ངག་རྒྱུན་གྱི་རིག་པའི་མ་ལག་གལ་ཆེན་ཞིག་ཡིན་ལ་སྒྲུང་གི་རིག་གནས་



དེ་རུས་རྒྱུད་ཚོ་བ་ཁག་གི་མི་ཡོངས་ཀྱིས་ཐུན་མོང་གི་དྲན་འཛིན་ལས་བྱུང་བ་
ཞིག་ཡིན། སྐབས་དེར་ཐུན་མོང་གི་དྲན་འཛིན་གལ་གནད་ཆེ་བའི་རྒྱུ་མཚན་
དང་ཐུན་མོང་གི་དྲན་འཛིན་ལས་སྒྲུང་ཇི་ལྟར་བྱུང་བའི་ཚུལ་ནི། །
དེ་ཡང་དབྱི་ཏ་ལིའི་ཁྲིམས་ལུགས་རིག་པ་དང་། ལོ་རྒྱུས་རིག་པ། སྐད་
བརྡ་རིག་པ། གཏན་ཚིག་རིག་པ་བཅས་ལ་གཞན་དྲིང་མི་འཇོག་པའི་མཁས་
པ་ཆེན་མོ་ཝེ་ཁོ( Giambattista Vico1668 - 1744) ཡིས་བརྩམས་པའི་
ཚན་རིག་གསར་པ་ཞེས་བྱ་བའི་བསྟན་བཅོས་སུ་ མིའི་རིགས་ཀྱི་ལོ་རྒྱུས་ཉིད་
ལྷའི་དུས་རབས་དང་། དཔའ་བོའི་དུས་རབས། མི་ཡི་དུས་རབས་བཅས་
དུས་རིམ་ཆེན་པོ་གསུམ་བརྒྱུད་ནས་འོང་པར་འདོད་དེ། །
དང་པོ་ལྷའི་དུས་རབས་ནི། མིའི་རིགས་ཀྱི་དུས་རབས་ཀུན་གྱི་ཐོག་མ་
ཡིན་ལ། སྐབས་དེར་ཤེས་རབ་གྱི་རྣམ་དཔྱོད་ཆེ་ཆེར་འཕེལ་མེད་པས་བྱིས་བློ་
ཅན་གྱི་དུས་སྐབས་ཀྱང་བྱ། །སྐབས་དེའི་མི་རྣམས་ཀྱི་རིག་པར་ཁྱད་ཆོས་རྣམ་
པ་གསུམ་དུ་སྣང་སྟེ། ཐོག་མར། ཁོང་ཚོས་བྱ་དངོས་ཀུན་གྱི་རྒྱུ་རྐྱེན་འབྲས་
བུའི་འབྲེལ་བ་ལ་ངོས་འཛིན་ཡང་དག་ཞིག་བྱུང་མེད་ ཕྱིར་རིག་པའི་དཔྱད་
འབྲས་ཐམས་ཅད་རྣམ་པར་རྟོག་པ་རྐྱང་ལས་བྱུང་བ་ཡིན་པས། ཆོས་ག་གེ་
མོའི་རྒྱུ་འབྲས་བུར་འཁྲུལ་ཞིང་འབྲས་བུ་རྒྱུ་ལ་འཁྲུལ་ནས་བསམ་བློ་གཏོང་བ་
དང་། རྟོག་གེ་དང་རྗེས་དཔག་རིག་པའི་རྩལ་སྟོབས་ཞན་པས་རིགས་བསྒྲེས་
དང་ཆ་མཐུན་པའི་ཆོས་རྣམས་ཕྱོགས་གཅིག་ཏུ་བསྡུས་ནས་ཆོས་གང་རུང་བ་
ཞིག་གི་ངོ་བོ་དང་ཁྱད་ཆོས་རྣམས་རིགས་མཚུངས་ཀྱི་ཆོས་གཞན་པར་སྦྱར་
ནས་བསམ་བློ་གཏོང་བ་དཔེར་ན། ཨ་མེ་རི་ཀའི་བྱང་ཕྱོགས་ཀྱི་ཆབ་རོམ་ཁྲོད་
དུ་གནས་བཅའ་བའི་ཨལ་ སི་ཀེ་མོ་བྱ་བའི་མི་རིགས་དེས་ཁོ་ཚོའི་འཚོ་བའི་
ཉམས་མྱོང་ལ་བརྟེན་ནས་གསལ་ཞིང་དག་པའི་དར་ཆབ་ཀྱི་གོང་བུ་ཁར་བཅུག་
ཚེ་མྱུར་དུ་ཞུ་འགྲོ་བར་གཞིགས་ནས། དེ་དང་ཆ་འདྲ་བའི་ཤེལ་རིགས་ཀྱི་གོང་
20



བུ་འང་ཁར་བཅུག་སྟེ་བཞུ་རྩི་བྱེད་པ་དང། ཡང་ཨལ་ཤེ་ཡའི་རུས་རྒྱུད་ཚོ་བ་
འགའ་ཞིག་ཏུ་ཁོ་ཚོས་དཔའ་བོའི་རྩལ་སྟོབས་ཡོངས་སུ་རྫོགས་པའི་དགྲ་བོའི་
རིགས་ཚར་བཅད་རྗེས་དེའི་སྙིང་ཁྲག་དྲོན་མོ་བཞེས་ཏེ་རང་རྒྱུད་ལ་ཡང་དེ་ལྟ་
བུའི་རྩལ་སྟོབས་འབྱོར་སྙམ་གྱི་བསམ་བློ་ཡོད་ པ་ལྟར་ཡིན་ལ། བོད་ ཀྱི་
དམངས་གླུ་དག་ཏུའང་དེ་ལྟ་བུའི་རྒྱུ་འབྲས་སམ་དཔེ་དང་དཔེ་ཅན་གོ་ལྡོག་
ནས་བསམ་གཞིགས་གཏོང་བའི་ངང་ཚུལ་ཡོད་དེ་དཔེར་ན། ཨ་མདོའི་ཁུལ་དུ་
དར་སྲོལ་ཆེ་བའི་ཤགས་ཚིག་ཏུ་འདི་ལྟར།
དྲི་བ།
སྲིད་པས་བ་ཆུང་བཤའ་དུས་སུ།
བ་མགོ་བླངས་ནས་གང་ལ་བཞག
མ་ཤེས་གླུ་བར་དྲིས་པ་ཡིན།
སྲིད་པས་བ་ཆུང་བཤའ་དུས་སུ།
བ་རྔ་བླངས་ནས་གང་ལ་བཞག །
མ་ཤེས་གླུ་བར་དྲིས་པ་ཡིན། །
སྲིད་པས་བ་ཆུང་བཤའ་དུས་སུ།
བ་ཀོ་བླངས་ནས་གང་དུ་བཏིང་།
མ་ཤེས་གླུ་བར་དྲིས་པ་ཡིན།
དྲི་ལན།
སྲིད་པས་བ་ཆུང་བཤའ་དུས་སུ།
བ་མགོ་བླངས་ནས་ཐོད་ལ་བཞག
ཐོད་འབུར་འབུར་ཡིན་ནོ་རྐྱེན་གིས་རེད།
སྲིད་པས་བ་ཆུང་བཤའ་དུས་སུ།
བ་རྔ་བླངས་ནས་སྲིབ་ལ་བཙུགས།



ནགས་དགའ་ལྡན་སྐྱེ་བ་གན་གིས་རེད།
སྲིད་པས་བ་ཆུང་བཤའ་དུས་སུ།
བ་ཀོ་བླངས་ནས་ཐང་ལ་བཏིང་།
ཐང་བདེ་བདེ་ཡིན་ནོ་གན་གི་རེད།
ཞེས་བ་ཡི་མགོ་དང་རྔ་མ། ཀོ་བ་རྣམས་རིམ་བཞིན་རི་དང་ནགས་
ཚུལ། ས་གཞི་བཅས་ཆགས་བྱེད་ཀྱི་རྒྱུ་རུ་ངོས་འཛིན་མཛད་པ་ལྟ་བུ་རིགས་
བསྒྲེས་སུ་དཔྱད་པར་འཚལ་ལོ། །
དེའི་འཕྲོར་སྐབས་དེའི་མི་རྣམས་ནི་རྟོག་བཏགས་དང་ཡིད་སྤྲུལ་ཀྱི་སྒྱུ་
རྩལ་ལ་མཁས་བར་གྱུར་ཞིང་། ཁོང་ཚོའི་གཤིས་རྒྱུད་ལ་རང་བཞིན་གྱིས་ལྷན་
སྐྱེས་འཕྲུལ་སྣང་གི་རིག་པས་ཁེངས་པ་དང་བསྟུན། ཁོང་ཚོས་རང་གི་དབང་
བོའི་སྣང་ཚུལ་ལ་བརྟེན་ནས་ཕྱི་རོལ་ཡུལ་གྱི་བྱ་དངོས་ཀུན་ལ་རབ་བཏགས་དང་
རྟོག་བཟོ་མཛད་པ་དང་། རང་བྱུང་གི་ཁམས་ཆེན་པོ་འདི་བླ་སྲོག་ཡོད་པའི་
དངོས་པོ་ཆེན་པོ་ཞིག་ཏུ་ངོས་བཟུང་ནས་གློག་འགྱུ་བ་དང་། འབྲུག་ལྡིར་བ།
ཆུ་དགྲ་དང་མེ་དགྲ་ལ་སོགས་པའི་འབྱུང་བཞི་ཡི་གནོད་པ་ཐམས་ཅད་ལྷ་ཀླུ་
སོགས་ཀྱི་གནོད་པར་ངོས་འཛིན་ཀྱི་ཡོད་པ་མ་ཟད། མོ་འདེབས་པ་དང་པྲ་
ཕབ་པ་སོགས་ནི་ལྷ་ཀླུའི་བརྟག་ཐབས་ཉིད་དུ་བརྩི་བར་བྱེད། སྒྲུང་གི་རིག་
གནས་ནི་དེ་ལྟ་བུའི་ཀུན་སློང་དང་རྒྱུ་རྐྱེན་ལ་བརྟེན་ནས་བྱུང་བ་ཞིག་ཡིན། །
མདོར་ན་སྒྲུང་ནི་ལོ་རྒྱུས་དང་གཏམ་རྒྱུད་རྣམས་ས་བོན་དུ་བྱས་ནས་
རིགས་རྒྱུད་ཚོ་བ་དེའི་མི་རྣམས་ཀྱིས་ཐུན་མོང་གིས་རབ་བཏགས་དང་རྟོག་
བཟོ་མཛད་པའི་ཁྱད་འབྲས་ཡིན་ལ་མི་རབས་ནས་མི་རབས་སུ་བརྒྱུད་པས་དྲན་
འཛིན་གྱི་རིག་པ་ཞིག་ཀྱང་ཡིན། །
སྐབས་དེར་མི་རྣམས་ ཀྱིས་ཕན་ཚུན་བར་ གྱི་ ལབ་གླེང་ དང་ ཤགས་
འགྱེད། མོ་ཚིག མགུར་གླུ་སོགས་ཚིགས་བཅད་དམ་བཅད་ལྷུག་སྤེལ་མ་ལྟར་
22



བྱེད་པ་འཛམ་གླིང་ཡུལ་གྲུ་གཞན་གྱི་མི་རིགས་དག་གི་གནའ་བོའི་ལོ་རྒྱུས་ལས་
གསལ་ལ། བོད་མི་རིགས་འདི་ཡང་དེ་ལྟར་ཡིན་པ་ཏུང་ཧོང་ནས་ཐོན་པའི་
བོད་ཀྱི་རྒྱལ་རབས་སྐབས་གྱི་ཡིག་ཆ་ལས་ཀྱང་ཤེས་གསལ་ལྟར་རོ། ། |
ཝེ་ཁོས་གསུངས་དོན། གདོད་མའི་མི་རྣམས་ནི་སྙན་ངག་གི་ཁྱད་ཆོས་
དང་ལྡན་པར་(poetic characters ) སྐད་བརྡ་སྤྲོད་ཅིང་བསམ་བློ་གཏོང་
བའི་སྙན་ངག་པ་ཤ་སྟག་ཡིན། ངོས་ཟིན་འདི་ནི་ཚན་རིག་འདི་ཡི་སྒོ་འཕར་
འབྱེད་པའི་ལྡེ་མིག་ལྟ་བུ་ཡིན་ལ། ལས་གཞི་འདིས་ཁོ་བོའི་རྩོམ་རིག་ཞིབ་
འཇུག་གི་ལོ་རྒྱུས་ཡོངས་སུ་རྫོགས་པ་བེད་སྤྱད་སོང་། དེའི་རྒྱུ་མཚན་ནི་འུ་ཅག་
རྟོག་གེའི་རྩལ་སྟོབས་རྒྱས་ཤིང་རིག་པའི་བློ་ཁ་ཕྱེས་ཟིན་པའི་མི་རྣམས་ཀྱིས་དེ་
ལྟ་བུའི་གནས་ཚུལ་རྒྱུས་ལོན་དཀའ་བས་ན། ངེས་པར་དུ་བློ་གྲོས་ཀྱི་རྩལ་ཆེན་
པོ་བཏོན་ན་ད་གཟོད་གདོད་མའི་མིའི་རིགས་ཀྱི་ལྷན་སྐྱེས་ཀྱི་སྙན་ངག་གི་ཤེས་
རབ་ཀྱི་ངོ་བོ་དེ་རྟོགས་ཐུབ། དེའི་ཕྱིར་སྐབས་དེར་ལྷ་སྒྲུང་ཧ་ཅང་དར་ཆེ་བའི་
རྒྱུ་མཚན་ཀྱང་དེ་ཡིན། དེ་ཕྱིར་སྙན་ངག་གི་རང་བཞིན་ལྡན་པའི་ཤེས་རབ་ནི་
གདོད་མའི་མིའི་ལྷན་སྐྱེས་ཀྱི་ཤེས་རབ་ཡིན་ལ། སྒྲུང་གི་རིག་པ་སྐྱེད་བྱེད་ཀྱི་རྒྱུ་
ལྟ་བུའང་ཡིན། སྒྲུང་ནི་རུས་རྒྱུད་ཚོ་བ་དེའི་མི་རྣམས་ཀྱིས་སྙན་ངག་གི་ཤེས་
རབ་ལ་བརྟེན་ནས་རང་བྱུང་དང་སྤྱི་ཚོགས་ཀྱི་དོན་རྐྱེན་ལ་བསམ་གཞིག་བྱས་
པ་ལས་འཐོབ་པའི་མཐའ་འབྲས་དང་སྡོམ་ཚིག་ལྟ་བུ་ཡིན། །
དེ་ལྟ་བུའི་རིག་པ་ལ་སྙན་ངག་གི་རང་བཞིན་ལྡན་པའི་ཤེས་རབ་བྱ་ལ།
[ དེ་ཡང་རྒྱལ་པོ་སྲོང་བཙན་སྒམ་པོའི་སྐུ་རིང་ལ། ཞང་ཞུང་རྒྱལ་པོ་ལིག་མི་རྐྱའི་སྲིད་བརླགས་
ནས་བོད་འབངས་སུ་བཀུག་པའི་དགྱེས་སྐྱེམས་སྟོན་མོར་རོལ་ཚེ། བཙན་པོ་སྲོང་བཙན་གྱི་ཞལ་ནས།
ཡར་མོ་ནི་ཆུ་ཐུངས་ཀྱིས། །མདོ་ནས་ནི་རླུང་དུ་བསྲིང་། །ཡར་མོ་ཎི་ཞེངས་ཆུངས་ཀྱིས། ལྷོ་ནས་
ནི་བྱང་དུ་བསྐྱེད། །ཅེས་ཤོག་ངོས་བཅུ་གཅིག་ན་གསལ།



དེ་ལྟ་བུའི་རིག་པ་ནི་མི་རིགས་ཞིག་ལ་མཚོན་ན་ལོ་ཡི་འཁོར་མོ་ཁྲི་ཕྲག་དུ་མ་
བརྐྱངས་དགོས་ཕྱིར་སྙན་ངག་གི་རིག་པའི་རྒྱུད་གྱིས་ཕྱུག་པའི་ལྷན་སྐྱེས་ཀྱི་
ཤེས་རབ་དུས་རབས་ཀྱང་བྱའོ། །
གཉིས། སྒྲུང་ ནི་ ངག་ཐོག་ གི་ སྲོལ་ རྒྱུན་ ནམ་ ངག་ རྒྱུན་
རིག་གནས་ཀྱི་ཡ་གྱལ་ཡིན།
ངག་ཐོག་གི་སྲོལ་རྒྱུན་བྱ་བ་ནི་ནུབ་གླིང་གི་ཡུལ་གྲུ་ནས་དར་བའི་ཐ་སྙད་
གསར་བ་དང་རིག་པའི་གཞུང་ལུགས་གསར་བ་ཞིག་ཡིན། དེ་དབྱིན་ཇིའི་ཡི་
གེའི་Oral Traditionལས་ཐད་བསྒྱུར་བྱས་ནས་ཡོང་པ་དང་དེ་ཉིད་ངག་ཐོག་
རྩོམ་རིག་ཟེར་བ་དང་ཁྱད་པར་ཆེ། ངག་ཐོག་སྲོལ་རྒྱུན་དུ་འབོད་པ་འདི་སྒྲུང་
མཁན་ནམ་གཏམ་རྒྱུད་མཁན( story teler)གྱི་ངག་ཐོག་ནས་མི་རབས་
ནས་མི་རབས་སུ་བརྒྱུད་པའི་རིག་གནས་ལ་ཟེར། ངག་ཐོག་སྲོལ་རྒྱུན་གྱི་རྣམ་
པ་ལ་དབྱེ་ན། ( འདོན་པའམ་གླུར་གྱེར་ནས་ལེན་པའི་) སྙན་ཚིག་གི་རིགས་
དང་། དམངས་ཁྲོད་ཀྱི་གཏམ་རྒྱུད། གཞས་ཚིག ཤགས། གྱོད་གཏམ།
ལེགས་བཤད། འཕྲུལ་སྔགས། ཆོས་ལུགས་ཀྱི་ཞལ་གདམས་དང་སྒྲུང་གཏམ་
སོགས་ཡིན། ངག་ཐོག་གི་རིག་གནས་ཤིག་ཡིན་ན། ངག་ཐོག་གི་སྲོལ་རྒྱུན་ནི་
ཤེས་བྱའི་གནས་ཀུན་བརྗེ་རེས་བྱེད་སྤྱད་ཀྱི་ཐབས་ལམ་གཅིག་པུ་ཡིན། ངག་
ཐོག་གི་སྲོལ་རྒྱུན་ཟེར་བའི་ཐ་སྙད་འདི་ཐོག་མར་མཁས་པ་རྣམས་ཀྱི་གནའ་
བོའི་ཀི་རུསིའི་དཔའ་བོའི་བྱུང་བརྗོད་སྙན་རྩོམ་རིང་མོ་ཧའོ་མའི་སྒྲུང་སྐོར་གྱི་
རིག་པའི་བགྲོ་གླེང་ལས་བྱུང་བ་ཞིག་ཡིན། གྲགས་སྙན་གྱི་བ་དན་རིང་མོ་ཉིད་
ནས་སྲིད་རྩེར་གཡོ་བའི་སྒྲུང་རབས་ཆེན་མོ་དེ་ཧ་ལམ་ལོ་ངོ་སྟོང་ཕྲག་གཉིས་
ལྷག་གི་སྔོན་ལ་དར་བར་བསྟུན་ཕྱི་རབས་པས་ཧའོ་མ་ཟེར་བ་སུ་ཡིན་པ་དང་།
ཁོང་དུས་ནམ་ཞིག་ལ་འཚོ་གཞེས་སུ་ཡོད་པ། ཡུལ་གར་འཁྲུངས་པ། ཧའོ་མ་
24



བྱ་བའི་མི་ཞིག་འཁྲུངས་མྱོང་ངམ་མ་མྱོང་དང་། ཧའོ་མའི་སྒྲུང་ལ་ཡི་ལེ་ཡཱ་ཐི་
དང་ཨའོ་ཏི་སལ་ཟེར་བའི་སྒྲུང་རྒྱུད་གཉིས་ཡོད་པ་ལ། དེ་གཉིས་ཀྱི་རྩོམ་པ་པོ་
མི་གཅིག་ཡིན་ནམ་ཐ་དད་སོ་སོ་ཡིན་པ་ལ་སོགས་པའི་དོགས་གནས་སྣ་མང་
ཞིག་མཁས་རྒུའི་རྣམ་དཔྱོད་ཀྱི་རལ་གྲིའི་རྒྱན་དུ་གྱུར། ལྷག་པར་དུ་ཧའོ་མ་བྱ་
བ་ནི་མི་གཅིག་ཡིན་ནམ་མི་མང་པོ་ཞིག་གི་སྤྱི་མིང་ཡིན་པ་དང་། སྒྲུང་རབས་
ཆེན་པོ་དེ་གཉིས་དང་པོ་ནས་ངག་ཐོག་ནས་བརྒྱུད་ཡོང་བ་ཞིག་ཡིན་ནམ་ཡིག་
ཐོག་གི་རྩོམ་རིག་ཞིག་ཡིན་པ་བཅས་ལ་དཔྱད་གསུམ་གྱི་བརྡར་ཤ་བཅད་དང་
མ་བཅད་པའི་བགྲོ་གླེང་གི་གཏམ་མང་དུ་མཛད་མཐར། དུས་རབས་ཉི་ཤུ་
STATUS3164455354555ẤT's a ( Havard
University) སློབ་དཔོན་ཆེན་མོ་འཕེལ་རེ་( Milman Parry ) བྱ་བས་རང་
གི་རིག་པའི་རྩོལ་བ་ལ་བརྟེན་ནས་ཧའོ་མའི་སྒྲུང་རབས་ཆེན་མོ་དེ་ནི་སྲོལ་རྒྱུན་
གྱི་རང་བཞིན་ལྡན་ལ། ངག་ཐོག་ནས་བརྒྱུད་འོང་པ་ཞིག་ཡིན་ཞེས་སྔོན་མེད་
གཏམ་གྱི་ཐ་ཚིག་བསྒྲགས་པ་དང་ལྷན། ཁོང་གི་སློབ་བུ་ལོར་ཏི་(Lord) ཕྱག་
ཕྱིར་ཁྲིད་ནས་ནན་སི་ལ་ལུ་རྒྱལ་ཁབ་ཏུ་ངག་ཐོག་གི་ལོ་རྒྱུས་སྙན་རྩོམ་རིང་མོའི་
གནས་ཚུལ་ལ་རྩད་གཅོད་ཞིབ་འཇུག་ཏུ་ཕྱིན། ལོ་གཉིས་རིང་གི་ལུས་སེམས་
གཉིས་ཀྱི་རྩོལ་བ་ལ་བརྟེན་ནས། དཔོན་སློབ་གཉིས་ཀྱིས་ཧའོ་མའི་སྒྲུང་ནི་
ངག་ཐོག་ནས་དར་འོང་བའི་སྒྲུང་རབས་ཤིག་ཡིན་ལ་ངག་ཐོག་གི་སྒྲུང་ལ་གྲུབ་
ཆ་མང་པོ་ཞིག་ཡོད་པ་རྣམས་རེ་རེ་བཞིན་སྒྲུབ་བྱེད་ཀྱི་རྟགས་དང་བཅས་
འགྲེལ་བྱེད་ཆ་ཚང་ཞིང་གྲ་རྒྱས་པ་བགྱིས་ཏེ་ངག་ཐོག་གི་སྙན་ཚིག་རིག་པའི་
གཞུང་ལུགས( Theory of Oral Peom) ཞེས་པ་ཞིག་གསར་སྐྲུན་བྱས་
པ་བརྒྱུད་ངག་ཐོག་གི་སྲོལ་རྒྱུན་བྱ་བའི་ཐ་སྙད་དང་རིང་ལུགས་ཀྱང་རིམ་
]
《
ky
： Eg - h/# E@je》, JL 14 - - 16
.
25



བཞིན་རབ་འབྱམས་སུ་གྱུར་རོ། ། སྒྲུང་ནི་ངག་ཐོག་ནས་བརྒྱུད་ཡོང་པ་ཞིག་
ཡིན་པ་སྨྲས་མ་དགོས་ཕྱིར། ངག་ཐོག་གི་སྲོལ་རྒྱུན་གྱི་གྲས་སུ་མ་བསྡུས་རང་
འདུས་ཡིན། ངག་ཐོག་སྲོལ་རྒྱུན་གྱི་གཞུང་ལུགས་དེ་ངག་རྒྱུན་ལོ་རྒྱུས་སྙན་
རྩོམ་རིག་པ་ལས་ཆད་པ་ཞིག་ཡིན་ཕྱིར། དེའི་མཚན་ཉིད་དང་གོ་དོན་ནི་ལོ་
རྒྱུས་སྙན་རྩོམ་རིང་མོ་ལ་སྦྱར་ནས་བྱུང་བ་ཞིག་ཡིན་ཀྱང་། ངོ་བོའི་ཐོག་ནས་
བཤད་ན་སྒྲུང་གི་རིག་པའང་འདིའི་ཁུངས་སུ་བསྡུས་ན་མི་འགྲིག་པ་ཅི་ཡང་མེད་
དེ། ངག་ཐོག་སྲོལ་རྒྱུན་བྱ་བའི་གོ་དོན་ནི་ངག་ཐོག་ནས་བརྡ་སྤྲོད་པ་ཙམ་ལ་གོ་
རྒྱུ་མ་ཡིན་པར། ངག་ཐོག་ནས་བརྡ་སྤྲོད་པའི་གོ་རིམ་ཁྲོད་དུ་གསར་རྩོམ་བྱེད་
པའི་ཤེས་རིག་གི་རྣམ་པ་ཞིག་ལ་གོ་དགོས། དེའི་ཕྱིར་སྔོན་རབས་ཀྱི་སྒྲུང་པ་ལ་
གླིང་སྒྲུང་ལྟར་འབབ་སྒྲུང་དང་གཏེར་སྒྲུང་ལ་སོགས་པའི་དབྱེ་བས་མ་ཁྱབ་ཀྱང་།
ཡུལ་གྲུ་གཞན་པར་དར་བའི་ལོ་རྒྱུས་སྙན་རྩོམ་རིང་མོ་ལྟར་ངག་ནས་ངག་དུ་
རྒྱུད་པ་དང་ངག་ཐོག་གི་རྩོམ་རིག་གི་ཁྱད་ཆོས་དང་ལྡན་ཕྱིར་ངག་ཐོག་སྲོལ་
རྒྱུན་གྱི་ཡ་གྱལ་དུ་བགྲང་པ་ཧ་ཅང་གནད་ཆེའོ། །
གསུམ། སྒྲུང་ནི་སྔ་རབས་རུས་རྒྱུད་ཚོ་བའི་ལོ་རྒྱུས་རྣལ་མ་ཡིན།
གོང་དུ་བཤད་ཟིན་པ་བཞིན་སྒྲུང་ནི་རིགས་རྒྱུད་གཅིག་པའི་མིའི་ཐུན་
མོང་གི་དྲན་པ་ཞིག་ཡིན་ལ། ཐུན་མོང་གི་དྲན་པ་དེའི་ནང་སྙིང་ནི་གདོད་མའི་
དུས་ནས་ངག་ནས་ངག་ཏུ་བརྒྱུད་ཡོང་བའི་སྒྲུང་ཉིད་ཡིན། དེ་དུས་རིགས་
རྒྱུད་དེའི་ལོ་རྒྱུས་དང་ཡང་ན་ཚོ་བ་དེའི་ལོ་རྒྱུས། ཁྱིམ་རྒྱུད་ཀྱི་ལོ་རྒྱུས་ལ་སོགས་
པ་ངག་སྒྲུང་རྐྱང་བའི་ཚུལ་དུ་སྤེལ་ཡོང་བ་ཞིག་ཡིན་པ་ལས་ལོགས་སུ་ལོ་རྒྱུས་བྱ་
བ་ཞིག་མེད་པ་ཤེས་དགོས། བོད་རང་ལ་མཚོན་ན་ད་ལྟ་ང་ཚོར་མཇལ་རྒྱུ་ཡོད་
པའི་ལོ་རྒྱུས་ཀྱི་བསྟན་བཅོས་ཆེན་པོ་རྣམས་ནི་དུས་ཕྱིས་ཡི་གེ་བྱུང་རྗེས་སུ་བྱུང་
བའི་རིག་པའི་ཐོན་རྫས་ཤིག་ཡིན་པ་ལས། དེའི་སྔོན་ལ་ངག་ཐོག་ནས་བརྒྱུད་



ཡོང་བའི་ལོ་རྒྱུས་ཙམ་ལས་བསྟན་བཅོས་ཆེན་པོ་དེ་ཚོ་ག་ལ་ཡོད། བསྟན་
བཅོས་ཆེན་པོ་དེ་དག་ལས་འབྱུང་བའི་ཡ་ཐོག་དུས་ཀྱི་བོད་ཀྱི་ལོ་རྒྱུས་དེ་ཚོའང་
ངག་རྒྱུན་ས་བོན་བྱས་ཏེ་འཁོད་པ་ཤ་སྟག་ཡིན། ཆོས་འབྱུང་མཁས་པའི་
དགའ་སྟོན་དང་བོད་ཀྱི་རྒྱལ་བློན་གཙོ་བོར་བརྗོད་པའི་ལོ་རྒྱུས་དཔྱིད་ཀྱི་རྒྱལ་
མོའི་གླུ་དབྱངས་ལ་སོགས་པའི་བསྟན་བཅོས་རྣམས་སུ་འཁོད་པའི་བོད་ཀྱི་རྒྱལ་
པོ་ཐོག་མ་གཉའ་ཁྲི་བཙན་པོ་ནས་རྒྱལ་རབས་སོ་གཉིས་པ་སྲོང་བཙན་སྒམ་
པོའི་ཚུན་གྱི་རྒྱལ་རབས་དང་བོད་ཀྱི་ལོ་རྒྱུས་རྣམས་ངག་རྒྱུན་གཞིར་བཅོལ་ཏེ་
བཀོད་པ་ཡིན་པ་སྨྲས་མ་དགོས་སོ། །དེ་ལ་ཡ་མཚན་རྒྱུ་ཅི་ཡང་མེད་དེ། ནུབ་
གླིང་གི་མི་རིགས་ཁག་གི་ཐོག་མའི་དུས་ཀྱི་ལོ་རྒྱུས་ཐམས་ཅད་ཀྱང་ལྷ་སྒྲུང་ནས་
མགོ་བརྩམས་པ་ཞིག་ཡིན་པར་ཐལ། ཡི་ཏ་ལེའི་མཁས་པ་ཆེན་མོ་ཝེ་ཁོ( Gi-
ambattista Vico1668 -1744) ཡི་བཞེད་ཚུལ་ལྟར་ན། མིའི་རིགས་ཀྱི་
སྲོལ་རྒྱུན་གྱི་རིག་གནས་ཐ་དག་ལོ་རྒྱུས་ཀྱི་སྲད་བུའི་རྒྱུན་ལས་བྱུང་བ་ཞིག་ཡིན་
པས། དེ་དག་གིས་ཀྱང་དངོས་ཤུགས་ཅི་རིགས་ཀྱི་སྒོ་ནས་ལོ་རྒྱུས་ཀྱི་བཞིན་
རས་ངོ་མ་མཚོན་ཐུབ་པ་མ་ཟད། གདོད་མའི་དུས་ཀྱི་ལེགས་བཤད་དང་།
སྒྲུང་གཏམ། གཏམ་དཔེ་སོགས་ནི་ལོ་རྒྱུས་དངོས་ཀྱི་གྲུབ་ཆ་གལ་ཆེན་ཞིག་
ཡིན་པར་འདོད། ཡིན་ནའང་སྐབས་དེར་སྒྲུང་དེ་དག་རྒྱུད་འཛིན་བྱེད་པའི་
དུས་རིམ་ཁྲོད་དུ་ཤེས་ཡོན་ཅན་ནང་དུ་ཟབ་ཞུགས་བྱས་པ་ཞིག་ག་ལ་ཡིན། སྔ་
མོ་བོད་ཀྱི་ཡིག་ཚང་ལྟར་ན་སྒྲུང་ནི་བོད་སྔ་རབས་ཀྱི་ངག་ཐོག་ནས་བརྒྱུད་འོང་
བའི་ལོ་རྒྱུས་ཤ་སྟག་ཡིན་པ་གསལ་བ་མ་ཟད། ངག་ཐོག་གི་སྒྲུང་ཉིད་མི་རིགས་
གང་ཞིག་ཡིན་ཀྱང་རུང་དེ་ཡི་སྔ་མོའི་དུས་ཀྱི་ལོ་རྒྱུས་རྣལ་མ་ཡིན་པ་དེང་རབས་
ཀྱི་ནུབ་གླིང་གི་མཁས་པ་ དག་ གི་ གསུང་སྒྲོས་ སུ་མཆིས་ པ་ ཡིག་ཚོགས་ལ་
འཇིགས་ནས་འདིར་མ་བཀོད། །
སྒྲུང་དང་ལོ་རྒྱུས་དེ་རྣམས་ནི་སྔ་མོའི་དུས་ནས་བོད་ཀྱི་ལོ་རྒྱུས་སུ་བཞེད་



པ་བཀའ་གདམས་བུ་ཆོས་སུ་ཡང་། སྔོན་ཆད་བྱུང་ངེས་གཏམ་རྒྱུད་ཡིན། །གོ་
བ་རྣམས་ལ་སྨན་དུ་ཆེ། །མ་གོའང་ནམ་རིང་སྐྱེས་ལ་དགོས། །མཁས་དབང་
དགེ་འདུན་ཆོས་འཕེལ་གྱིས་ཀྱང་། དེ་བཞིན་སྔོན་གྱི་གཏམ་རྒྱུད་མང་པོ་ལ་
ཚད་མར་བྱེད་ཅེས་པ་ལྟར་དང་། ནམ་མཁའི་ནོར་བུ་རིན་པོ་ཆེས་ཀྱང་། ཡ་
ཐོག་གི་མི་རབས་ཇི་ལྟར་སྲིད་པའི་ལོ་རྒྱུས་ཕལ་ཆེ་བ་ཞིག་ནི་ཡ་ཐོག་རྡོ་བའི་དུས་
རབས་ཀྱི་མི་རྒྱུད་རྣམས་ནས་བཟུང་། ཕས་བུ་ལ་བརྒྱུད་ཅིང་། བུས་ཚ་བོ་
དང་། ཡང་ཚ་ལ་བརྒྱུད་པའི་ངག་རྒྱུན་ཙམ་ལ་བརྟེན་པའི་ཡ་ཐོག་གི་ལོ་རྒྱུས་
རྣམས་ཡིན་། ཞེས་པ་ལས་ཀྱང་ཤེས་སོ། །
ད་ལྟ་སྐྱེ་བོ་མང་པོ་ཞིག་གིས་ཡིག་ཐོག་གི་རྒྱུ་ཆ་ལས་འཕྲོས་པའི་ངག་
ཐོག་གི་སྒྲུང་གཏམ་དག་ནི་དོན་མེད་སྟོང་བཤད་ཙམ་དུ་བསམས་ནས་སྣང་
མེད་དུ་བསྐྱུར་བར་མཐོང་བ་མ་ཟད། དེའི་རིན་ཐང་ལ་ཅི་མི་སྙམ་པར་བསམ་
པ་དང་། དེ་ལས་ཟློག་སྟེ། ནུབ་གླིང་གི་རིག་པ་སྨྲ་བའི་ཁྲོད་དུ། ལྷ་སྒྲུང་གི་
རིན་ཐང་ལ་གདེངས་འཇོག་ཚད་མཐོན་པོ་བྱེད་པ་མ་ཟད། སྒྲུང་ནི་ལོ་རྒྱུས་ཀྱི་
འབྱུང་ཁུངས་ཡིན་པའི་ལྟ་ཚུལ་ས་ཁྱབ་རྡོ་ཁྱབ་ཏུ་གྱུར་བའི་རྐྱེན་གྱིས་ལྷ་སྒྲུང་ལོ་
རྒྱུས་སྨྲ་བ་ཞེས་པའི་རིང་ལུགས་ཤིག་ཀྱང་གྲུབ་ཡོད། །
བཞི་བ། སྒྲུང་གི་རིགས་ཀྱི་དབྱེ་བ་བཤད་པ།
སྒྲུང་ནི་ མིའི་ རིགས་ ཀྱི་ ངག་ ཐོག་ རིག་ གནས་ ཀྱི་ གྲུབ་ ཆ་ གལ་ ཆེན་
ཡིན། །བོད་ལ་སྐད་བརྡ་དང་བསམ་བློ་བྱུང་བ་ནས་བཟུང་སྒྲུང་གི་བྱུང་བ་ཡང་
མགོ་ཚུགས་པ་དང་། བོད་ཀྱི་སྐད་ཀྱི་འགྱུར་བ་དང་ལོ་རྒྱུས་འཕེལ་རྒྱས་ལ་
བརྟེན་ནས་སྒྲུང་གི་རིག་གནས་དེ་ཡང་ཁོ་ལག་ཡོངས་སུ་རྫོགས་པར་གྱུར་ཅིང་།
དེར་བོད་རང་གི་རིག་གནས་དང་ལོ་རྒྱུས་ཀྱི་ཞབས་རྗེས་ཀྱང་མི་ཉུང་བ་ཞིག་



ཕབ་ཡོད་པ་དང་། དུས་རབས་རེ་རེར་སྒྲུང་གི་ནང་དོན་དང་རྣམ་པ་ལ་འགྱུར་
བ་སྣ་ཚོགས་བྱུང་བར་བརྟེན། མིང་དང་ཐ་སྙད་ལ་ཡང་འཕེལ་འགྲིབ་དང་
འགྱུར་བ་སྣ་ཚོགས་བྱུང་། དེ་ཡང་སྒྲུང་དང་ཕྱོགས་མཐུན་པའི་ཐ་སྙད་ལ་མང་
པོ་ཞིག་མཆིས་ཏེ། དཔེར་ན། གཏམ་རྒྱུད་དང་གནའ་གཏམ། ངག་རྗེ།
ཡིག་ཚང་། རབས་རིང་། གཏན་ཚིག ། དཀར་ཆགདེབ་ཐེར། ཆོས་
འབྱུང་། རྣམ་ཐར། རྟོགས་བརྗོད། རྒྱལ་རབས། རུས་མཛོད། ཟློས་གར་
ལ་སོགས་ལྟ་བུ། ཡིན་ན་ཡང་། དེ་རྣམས་ཞིབ་ཏུ་དཔྱད་ན་ཁྱད་པར་ཆེ་སྟེ།
སྒྲུང་ནི་དེ་ཀུན་གྱི་འབྱུང་ཁུངས་སམ་མ་ལྟ་བུ་ཡིན་ལ། གཞན་རྣམས་ནི་དེ་ལས་
གྱེས་པའི་ཡན་ལག་ལྟ་བུ་ཡིན་ནོ། །ཡང་ངག་རྒྱུན་དང་ཡིག་རྒྱུན་གཉིས་སུ་
བྱས་ན་སྒྲུང་དང་། གནའ་གཏམ། ངག་རྗེ་རྣམས་ངག་རྒྱུན་གྱི་ཁོངས་སུ་
གཏོགས་ལ་དེའི་ལྷག་མ་རྣམས་ཡིག་རྒྱུན་རིག་གནས་ཀྱི་ཁོངས་སུ་གཏོགས་པ་
ཡིན། ནང་དོན་གྱི་ཆ་ནས་དབྱེ་ན་སྒྲུང་ལ་སྒྲུང་རྒྱུད་དམ་ཡང་ན་སྒྲུང་རབས།
ལྷ་སྒྲུང་། གླིང་སྒྲུང་གསུམ་དུ་ངེས་ཏེ། སྒྲུང་རྒྱུད་དམ་སྒྲུང་རབས་ནི་དངོས་
བྱུང་གི་ལོ་རྒྱུས་གཏམ་རྒྱུད་དང་རྟོག་བཟོ་ལས་བྱུང་བའི་རིག་པ་གཉིས་མཉམ་
དུ་སྦྲགས་ཏེ་བརྩམས་པའི་སྒྲུང་ལ་གོ་བའམ་མིའི་རྟོག་བཟོར་བརྟེན་པ་གང་ཞིག་
སྤྱི་ཚོགས་འཚོ་བའི་གཏན་ཚིགས་དང་མི་འགལ་བའི་ཚད་ཡོད་པ་བཅས་ཀྱི་འཚོ་
བའི་སྣང་བརྙན་ཞིག་ཡིན་དགོས། ལྷ་སྒྲུང་ནི་རྟོག་བཟོ་ཁོ་ནར་བརྟེན་ནས་
འཇིག་རྟེན་གྱི་སྣང་ཚུལ་ཞིག་མཚོན་པར་བྱ་བ་ཞིག་ཡིན་ལ། གླིང་སྒྲུང་ནི་མགོ་
ནག་བོད་ཀྱི་བདེ་སྡུག་གི་དོན་ལ་རྩེ་གཅིག་གིས་གཞོལ་པའི་གླིང་གེ་སར་རྒྱལ་
པོའི་བྱུང་བ་བརྗོད་པའི་ལོ་རྒྱུས་སྙན་རྩོམ་རིང་མོ་ལ་ཟེར། གླིང་སྒྲུང་དུ་གནའ་
1 ལྷག་པ་ཆོས་འཕེལ་གྱིས་སྒྲུང་ལ་ལྷ་སྒྲུང་དང་གཏམ་རྒྱུད་སྒྲུང་རྒྱུད་གསུམ་དུ་དབྱེ་ཡོད་པ་དེར་
གཟིགས་འཚལ།



བོའི་བོད་ཀྱི་སྒྲུང་རབས་དང་ལྷ་སྒྲུང་ལ་སོགས་པའི་ཁྱད་ཆོས་རྣམས་གཅིག་ཏུ་
བསྡུས་ཡོད་དོ། ། །
གཞན་ཡང་མཁས་པ་ལ་ལས་སྒྲུང་ལ་ལྷ་སྒྲུང་དང་གཏམ་རྒྱུད། སྒྲུང་
རྒྱུད་གསུམ་དུ་དབྱེ་བ་ཡང་མཐོང་ན་ཡང་། བསྟན་འབྱུང་ལོ་རྒྱུས་ཁག་ཏུ་
གཉའ་ཁྲིའི་སྐུ་རིང་ལ་གཏམ་རྒྱུད་དང་། སྒྲུང་རྒྱུད། སྡེབ་སྦྱོར་དང་། བཀའི་
ཀུགས་དང་། བྲོ་གར་དང་། གླུ་གཞས། ཤོན་རྩེད་དང་། རྩེད་འཇོ་ལ་
སོགས་པ་བྱུང་ངོ་། །ཞེས་འབྱུང་བས་ན་གཏམ་རྒྱུད་དང་སྒྲུང་རྒྱུད་ནི་སོ་སོར་
གནས་པའི་རིག་པ་ཐ་དད་པ་གཉིས་ཡིན་པ་གསལ་བས་རིགས་གཅིག་ ཏུ་
བགར་བ་ལ་མི་འཐད་དོ། །
ལྔ་པ། སྒྲུང་གི་རིག་པའི་འཕེལ་རིམ།
གཅིག སྒྲུང་སྤྱི་བཤད།
དེང་རབས་ཀྱི་རིག་པ་སྨྲ་བ་དག་གི་ཞལ་ནས། མིའི་རིགས་ཀྱི་ལོ་རྒྱུས་
ཡོངས་རྫོགས་སྒྲུང་ངམ་ཡང་ན་ལྷ་སྒྲུང་ནས་འགོ་བརྩམས་ཤིང་བྱུང་བ་ཡིན་པར་
འདོད་ལ། དེས་ལྷ་སྒྲུང་ནི་མིའི་རིགས་ཀྱི་ལོ་རྒྱུས་མཚོན་བྱེད་ཀྱི་མེ་ལོང་ལྟ་བུ་
ཡིན་པ་བསྟན་ཡོད། གནའ་སྔ་མོའི་དུས་སུ་སྒྲུང་ལས་ལོ་རྒྱུས་བྱ་བ་ཞིག་ལོགས་
སུ་མེད་པའང་གོ་ཐུབ། དེ་ལྟ་ན་བོད་གངས་ཅན་གྱི་ལྗོངས་འདིར་བོད་ཀྱི་མི་
རྒྱུད་ཆད་པ་ནས་སྒྲུང་ཡང་ཡོད་པར་རིག་པས་གྲུབ་ན་ཡང་། སྒྲུང་གི་རིགས་ཅི་
ལྟ་བུ་ཞིག་དར་བ་དང་རིག་པ་དེ་བོད་དུ་དུས་ནམ་ཞིག་ལ་དར་ཚུལ་སྐོར་ལ།
རྒྱལ་རབས་ལོ་རྒྱུས་རྣམས་སུ་མཐུན་མིནགྱི་བཞེད་པ་སྣ་ཚོགས་ཤིག་བཀོད་
འདུག་ཀྱང། བསྡུས་ན་གཉིས་ཏེ། དེར་གཉའ་ཁྲིའི་དུས་སུ་བྱུང་བའི་བཞེད་
ཚུལ་ཞིག་དང་བོད་ཀྱི་མཛངས་བློན་བདུན་གྱི་ཐོག་མ་སྟེ་བཙན་པོ་སྤུ་དེ་གུང་
30



རྒྱལ་གྱི་དུས་སུ་དར་ཚུལ་གྱི་བཞེད་པ་གཉིས་ཡོད་པ་ཅུང་རྒྱས་པར་སྤྲོས་ན།
དང་པོ་ལ། ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད་ཞེས་བྱ་བའི་
ཆོས་འབྱུང་ལོ་རྒྱུས་སུ་བོད་ཀྱི་རྒྱལ་པོ་ལ་སྔ་བ་རྗེ་གཉའ་ཁྲི་བཙན་པོ་ཡིན་ཏེ་དེའི་
སྐུ་རིང་ལ་གཏམ་རྒྱུད་དང་སྒྲུང་རྒྱུད་དང་། སྡེབ་སྦྱོར་དང་། བཀའི་སྐྱུགས་
དང་བྲོ་གར་དང༌། གླུ་གཞས་དང་། ཤོད་རྩོད་དང་། རྩེད་འཇོ་ལ་སོགས་པ་
བྱུང་བ་ཡིན་ནོ། །ཞེས་འཁོད་པ་དང་། ཡང་ཚལ་བའི་དེབ་དམར་དང་ཆོས་
འབྱུང་མཁས་པའི་དགའ་སྟོན་སོགས་སུ་སྤུ་དེ་གུང་རྒྱལ་གྱི་དུས་སུ་བྱུང་བ་འདོད་
པ་དཔེར་ན། ཚལ་བའི་དེབ་དམར་ལས། རུ་ལས་སྐྱེས་ཞེས་པས་སྲས་ཉ་ཁྲི་
རྒྱལ་སར་བཅུག་སྟེ་སྤུ་ལྡེ་གུང་རྒྱལ་དུ་བཏགས། གཅེན་ཤ་ཁྲི་དང་གཅུང་བྱ་ཁྲི་
གཉིས་ཀོང་པོ་དང་ཉིང་པོའི་རྗེ་མཛད། ལོ་ངམ་བཏུལ། དེ་གཉིས་ཀྱི་རིང་ལ་
སྒྲུང་དང་ལྡེའུ་བྱུང་ཞེས་འབྱུང་ལ། མཁས་པའི་དགའ་སྟོན་དུ། བློན་པོ་རུ་
ལས་སྐྱེས་ཀྱི་དུས་སུ་མདོ་སྡེ་འབྱུང་བའི་ལྟས་སུ་སྒྲུང་རྣམས་དར། རོ་ལངས་
གསེར་སྒྲུབ་གྱི་སྒྲུང་དང་མ་སངས་གི་སྒྲུང་དང་། མཆིལ་བའི་སྒྲུང་སོགས་ཉན་
བཤད་དང་། མངོན་པའི་སྡེ་སྣོད་འབྱུང་བའི་ལྟས་སུ་ལྡེའུ་སྤྲོད། སྲང་ལ་ཐེམ་
གཉེར་ཝ་བ་ཆེ་ཅི་ཡིན། པོར་མགོ་མགོ་ཅན་སྐྱེད་ཅིང་རྒྱགས་ཅི་ཡིན་ཞེས་འདྲི་
བ་སོགས་སྟེ་བོན་སྒྲུང་ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་བྲིས་ནས་
ཡོད་སྐད། ཞེས་བརྗོད་ཡོད། དེ་ཡང་སྤུ་དེ་གུང་རྒྱལ་ནི་གྲི་གུམ་ལ་སྲས་མཆེད་
གསུམ་ཡོད་པའི་ནང་གི་འབྲིང་བ་བྱ་ཁྲི་ཡིན་ནམ་ཆུང་བ་ཉ་ཁྲི་ཡིན་པའི་ཚུལ་ལ་
མཁས་པ་དག་གི་བཞེད་ཚུལ་ལ་མཐུན་མིན་སྣ་ཚོགས་ཡོད་དེ། མཁས་པའི་
དགའ་སྟོན་དུ་སྲས་འབྲིང་བ་བྱ་ཁྲི་ཡིན་པར་འདོད་ཀྱང་དེ་སྐབས་སུ་མ་བབས་
] 《 དེབ་ཐེར་དམར་པོ།》 ཤོག་ངོས༣༤ན་གསལ།
༄《ཆོས་འབྱུང་མཁས་པའི་དགའ་སྟོན།》 ཤོག་ངོས ༡༦༤ན་གསལ།
31



པས་གླེང་བར་མི་བྱ་ལ། གང་ལྟར་ཀྱང་སྒྲུང་ནམ་དར་བའི་ཚུལ་ལ་གཉའ་ཁྲིའི་
དུས་སུ་འདོད་པ་ཞིག་དང་སྤུ་དེ་གུང་རྒྱལ་གྱི་དུས་སུ་འདོད་པ་སྟེ་བཞེད་ཚུལ་
གཉིས་ཡོད་པ་ནི་སོ་སོས་སྒྲུང་གི་གོ་དོན་དང་ཁྱབ་ཆེ་ཆུང་ལ་གོ་བ་ལེན་ཚུལ་མ་
འདྲ་བའི་སྟབས་ཀྱིས་བྱུང་བ་མ་གཏོགས་གཉིས་ཀར་རྒྱུ་མཚན་ཡོད་དེ། བོན་
ཤེས་པ་ཅན་བཅུ་གཉིས་ཀྱིས་སྐབས་དེའི་རྣོ་མཐོང་གི་ཤེས་རིག་དང་གསོན་པོ་
བདེ་བའི་དཔྱད། གཤིན་པོ་བདེ་བའི་འདུར་སོགས་ལེགས་ཉེས་བླང་དོར་དང་
རིག་པའི་གནས་ལ་ཤན་འབྱེད་པའི་ལས་ཀྱི་ཁུར་རྣམས་སྤྱི་བོར་བླངས་ཡོད་པ་
མ་ཟད། སྐབས་དེའི་ཤེས་རིག་གི་མ་ལག་ཆེན་པོ་གསུམ་ཏེ་སྒྲུང་ལྡེའུ་བོན་
གསུམ་གྱི་ཡ་གྱལ་སྒྲུང་རྩོམ་པ་དང་སྒྲུང་ཁྱབ་བསྒྲགས་བྱེད་པའི་འགན་ཡང་ཁུར་
ཡོད། ཡང་རྣོ་མཐོང་གི་ཤེས་རིག་ཏུ་རྩིས་རིག་དང་ཇུ་ཐིག་དང་མོ་དང་རྨི་ལམ་
ལས་གཞན་སྒྲུང་གི་རིག་པ་ཡང་འདུས། དེའི་ཕྱིར་གཉའ་ཁྲིའི་སྐབས་སྒྲུང་ལྡེའུ་
བོན་གསུམ་སོགས་རིག་གནས་ཀྱི་གཞུང་ལུགས་རྒྱ་ཆེར་བྱུང་བ་དང་གཞུང་
ལུགས་དེ་འཛིན་སྐྱོང་སྤེལ་གསུམ་བྱེད་མཁན་གྱི་ཚབ་བྱེད་མི་སྣའང་བྱུང་བ་བོན་
ཤེས་པ་ཅན་བཅུ་གཉིས་ཀྱིས་མཚོན་ཐུབ་པ་མ་ཟད། བོན་ཤེས་པ་ཅན་བཅུ་
གཉིས་དེ་ཚོ་ཡང་རྒྱུའི་བོན་ཤེས་བ་ཅན་བཅུ་གཉིས་ཞེས་བོན་གྱི་ཐོག་མའི་
གཞུང་ལུགས་བཅུ་གཉིས་ཡིན་ལ། ༡མགོན་ཤེས་ལྷ་བོན། ༢གཡང་ཤེས་ཕྱ་
བོན། ༣འགྲོ་ཤེས་གླུད་གཏོང་། ༤འདུར་ཤེས་སྲིད་གཤིན། ༥གཙང་ཤེས་
སྲིད་གཤིན། ༦སྒྲོལ་ཤེས་ལྷ་བྱེད། ༧ཕན་ཤེས་སྨན་དཔྱད། ༨ སྐོས་ཤེས་རྩིས་
མཁན། ༩ སྨྲ་ ཤེས་ གཏོ་ དགུ། ༡༠ལྡིང་ ཤེས་ ཤ་ བ། ༡༡འཕུར་ ཤེས་ཇུ་
ཐིག ༡༢འགྲོ་ཤེས་འཕྲུལ་བོན། དེ་རྣམས་ལ་ཤེས་པ་ཅན་བཅུ་གཉིས་ཞེས་བྱ་
སྟེ་སྔོན་ལ་རྒྱུ་བོན་དར་རོ། །ཞེས་པ་ལས་སྨྲང་ཤེས་གཏོ་དགུ་བྱ་བ་ནི་བོན་ལ་
ཆབ་དཀར་དང་ཆབ་ནག་གཉིས་སུ་ཕྱེ་བའི་ཆབ་ནག་གི་བོན་སྐོར་ལ་གྲགས་ཆེ་
བའི་སྲིད་པ་མིའུ་རྒྱུད་ཀྱི་གཞུང་དང་ཆབ་དཀར་གྱི་བོན་སྐོར་ལ་གྲགས་ཆེ་བ་འདྲེ་
61
8



དང་སྲིའི་སྒོ་ཞེས་བྱ་བ་དེ་རིགས་ཡིན་པར་ནམ་མཁའི་ནོར་བུ་མཆོག་གིས་
གསུང་ལ། སྒྲུང་ཞེས་བྱ་བ་ནི་བོན་གཞུང་དུ་ཐོག་མར་ཕྱི་སྣོད་ཀྱི་འཇིག་རྟེན་
ཆགས་ཚུལ་ནས་སྲིད་པའི་ཁམས་འདི་ཇི་ལྟར་གནས་ཚུལ། ནང་བཅུད་ཀྱི་
སེམས་ཅན་རྣམས་ཇི་ལྟར་གྲོལ་ཚུལ་སོགས་གནའ་དུས་ཀྱི་ཆོ་རབས་རྣམས་
བཤད་ཅིང་དེ་དང་འབྲེལ་བའི་སྒོ་ནས་བདེན་པའི་སྨྲང་གིས་བཀྲོལ་དགོས་པ་
ཞིག་ཡིན་པས་ན། ཕྱི་ནང་བརྟན་གཡོ་གཉིས་ཀྱི་ཆོས་བྱུང་ཚུལ་ལོ་རྒྱུས་ཀྱི་
གཏམ་རྣམས་ནི་ཐོག་མའི་བོན་གཞུང་གི་སྔོན་འགྲོའི་ཆ་རྐྱེན་ལྟ་བུར་གྲུབ་པས་
སྒྲུང་གི་རིག་གནས་བོན་ལ་སྔ་མོ་ནས་མི་དར་ཐབས་མེད་བྱུང་། དེའི་ཕྱིར་བོན་
ལ་སྲིད་པའི་གྲོལ་ཕུག་ཞེས་བྱ་བའི་གཞུང་བྱུང་ཤིང་དེ་བོན་ལ་ཡི་གེ་བྱུང་བའི་
རྗེས་སུ་བྱུང་བ་ཞིག་ཡིན་ནའང་དེར་འཁོད་པའི་སྣོད་བཅུད་ཀྱི་འཇིག་རྟེན་
ཆགས་ཚུལ་གྱི་སྒྲུང་རྣམས་དེའི་སྔོན་གྱི་ངག་རྒྱུན་ལས་བརྒྱུད་པའི་གཏམ་རྣམས་
བསྡུ་བསྒྲིགས་བྱས་པ་ཞིག་ཡིན་པ་བསྙོན་དུ་མེད། དེ་ཡང་སྲིད་པའི་གྲོལ་ཕུག་
ཏུ་སྣོད་བཅུད་ཀྱི་འཇིག་རྟེན་ཆགས་ཚུལ་གྱི་སྒྲུང་ལ་དང་པོ་ཅི་ཡང་མེད་པ་ལས་
སྲིད་པ་དང་། འོད་གསལ་གྱི་ལྷ་ལས་གྲོལ་བ་དང་། ལྷ་ལས་མི་རུ་ཆད་པ་དང་།
མི་ལའང་སྤྱི་སྒོས་ཀྱི་བྱེ་བྲག་མང་དུ་བྱུང་བའི་ཚུལ་སོགས་སྲིད་པ་ཡེ་སྨོན་རྒྱལ་
པོའི་ཆོག་རབས་ལས་བརྩམས་ཏེ། བསྐལ་སྲིད་ཆགས་པའི་གཞུང་ཆེན་དང་
སྨོན་ལམ་མཁར་གྱི་གླིང་བཞི་དང་། སྲིད་པ་མིའུ་རྒྱུད་འབུམ་དང་། མཚོན་
མགོན་སྒྲ་བླའི་གཞུང་ཆེན་པོ་བཞི་རུ་སྲིད་ཅིང་། སྲིད་པ་མིའུ་རྒྱུད་ཀྱི་གཞུང་
ཆེན་པོ་སྡེ་བཞི་ལས་གཞུང་ཕྲན་ཉི་ཤུ་རྩ་བཞིར་གྱེས་པ་དང་། དེ་ལས་འགྲོ་བ་
མིའི་རིགས་ཀྱི་དགོས་པ་དང་བསྟུན་ནས་རྩི་ཤིང་ནགས་ཚལ་བསྐྱེད་པ་སོགས་
འབྱུང་བ་ནམ་མཁའི་ནོར་བུ་རིན་པོ་ཆེས་གསུངས་པ་འདི་རུ་ཅུང་ཙམ་རྒྱས་
པར་སྤྲོ་བར་བྱའོ། །
རྒྱལ་པོ་གཉའ་ཁྲི་བཙན་པོ་ནས་ལྷ་ཐོ་ཐོ་རི་གཉན་བཙན་གྱི་བར་རྒྱལ་
33



རབས་ཉི་ཤུ་རྩ་བདུན་རིང་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་
ཞེས་པ་བཞིན། བོད་ཀྱི་སྒྲུང་ནི་སྐབས་དེའི་རྒྱལ་པོའི་ཆབ་སྲིད་དང་བོན་གྱི་
རིག་པའི་འགྲོས་དང་བསྟུན་ནས་འཕེལ་རྒྱས་བྱུང་པ་ཞིག་ཡིན་ལ། ཆབ་སྲིད་
ཀྱི་འགྱུར་བ་ལ་བརྟེན་ནས་སྒྲུང་སྣ་ཡང་གང་རུང་ཞིག་གསར་དུ་བྱུང་ཞིང། དེ་
ཡིས་རྒྱལ་པོའི་སྲིད་སྐྱོང་བའི་ལས་ལ་རམ་འདེགས་པ་མ་སངས་གི་སྒྲུང་། ལ་
སོགས་པ་ལྟ་བུ་དང་
། སྒྲུང་དར་བ་ལ་བརྟེན་ནས་བོན་ཆོས་ཀྱི་རིག་པ་གྲ་རྒྱས་
སུ་བཏང་བ་དང་ནང་དོན་ཡང་ཕུན་སུམ་ཚོགས་པར་གྱུར་བ་མཆིལ་བའི་སྒྲུང་ལ་
སོགས་པ་ལྟ་བུ( ཟུར༡) ། དེ་ལས་ཟློག་ཏེ་སྒྲུང་གི་རིག་པར་ཡང་བཅོལ་སའི་
གཞི་དང་རྒྱབ་རྟེན་གྱི་ལུང་རྙེད་པར་གྱུར་པས། ཁོ་ཚོས་གཅིག་རྒྱུད་གཅིག་ལ་
བརྟེན་པར་གྱུར་རོ། ། སྒྲུང་གིས་ཆབ་སྲིད་ཇི་ལྟར་བསྐྱངས་ཚུལ་སྐོར་གཤམ་
ནས་འཆད་འགྱུར་ལ་འདིར་ཞིབ་ཏུ་གླེང་བའི་ངལ་བ་ལ་རྩོམ་པར་མི་བྱའོ། །
སྔར་ཡོད་ཀྱི་སྲིད་པ་ཆགས་རབས་དང་། མ་སངས་ཀྱི་སྒྲུང་། མཚིལ་
༈ འདིའི་སྐོར་གྱི་ནང་དོན་རྒྱས་པ་སྒྲུང་ལྡེའུ་བོན་གསུམ་གྱིས་ཆབ་སྲིད་ཅི་ལྟར་བསྐྱངས་ཚུལ་གྱི་
ལེའུར་གཟིགས་འཚལ།།
༡ འདིའི་སྐོར་གྱི་ནང་དོན་རྒྱས་པ་སྒྲུང་ལྡེའུ་བོན་གསུམ་གྱིས་ཆབ་སྲིད་ཅི་ལྟར་བསྐྱངས་ཚུལ་གྱི་
ལེའུར་གཟིགས་འཚལ།
དེར་མིའུ་རིགས་བཞི་ལྷ་སེལ་ལྷ་མཆོད་རྒྱས་པ་བཞུགས་སོ་ཞེས་བྱ་བ་ཡོད་པ་དེར་སྔོན་བོད་ཀྱི་མི་
རྒྱུད་མིའུ་རིགས་བཞི་སྟེ་གེ་འམ་རྨུ། སྟོང། ལྡོང་། བསེ་ཐོག་མར་བྱུང་བའི་དུས་སུ་སྐམ་ཕ་ཝང་དང་ཁྲུང་
ཁྲུང་། ཁུ་བྱུགནེ་ཙོ ཅོ་ཀ་སོགས་མཆིལ་བའམ་བྱེའུ་རྣམ་ལྔ་ཡོད་པ་ལྷ་བཙུན་གྱི་མངགས་བཅོལ་ལྟར་
ལྷའི་ཡུལ་དུ་གཤེགས་ནས་སྟོང་གསུམ་མགོན་ལྷ་དཀར་པོ་དང་། སྲིད་གསུམ་གཤེན་ལྷ་འོད་དཀར་དང་།
ཁམས་གསུམ་འོད་ལྷ་སངས་པོ་དང་། གསས་ཆེན་རུ་བཞི་དབུས་ལྔ་དང་། སྲིད་པ་ཡེ་རྗེ་རྒྱལ་པོ་སོགས།
གོ་ཕུབ་སྐྱོབས་ཆེན་དགྲ་ལྷ་དང་
། ཕོ་ལྷ། མོ་ལྷ། ཞང་ལྷ། སྤྱི་ལྷ། དགྲ་ལྷ། ཡུལ་ལྷ་ལྕམ་དྲལ་ལ་སོགས་
མིའུ་རིགས་བཞིའི་ལྷ་སྐལ་དུ་སྤྱན་དྲངས་པའི་ལོ་རྒྱུས་ཡོད་པ་དེར་ལྟོས་ན་གནའ་དུས་བོད་ལ་མཆིལ་བའི་
སྒྲུང་བྱ་བའི་སྒྲུང་རྒྱུད་ཆེན་པོ་ཞིག་དར་མྱོང་སྙམ། །
34



བའི་སྒྲུང་ལ་སོགས་པ་རིམ་པར་འཕེལ་དེ། མཐར་ཡོ་ག་ལྷ་གྱེས་ཅན། ཡེ་སྨོན་
ཆོ་རབས་ཅན། ལྷ་རབས་མཆེད་བཞི་ཅན། ཟངས་མ་གཞིག་རལ་ཅན།
ལྟབ་མ་དགུ་བརྩེགས་ཅན། ཟིང་བོ་མགོ་སྔོན་ཅན། གསང་བ་ཕྱག་རྒྱ་ཅན་ལ་
སོགས་ལོ་རྒྱུས་ཀྱི་སྒྲུང་རབས་རྣམས་བྱུང་། དེ་དག་ལས་ཡོ་ག་ལྷ་གྱེས་ཅན།
ཡེ་སྨོན་ཆོ་རབས་ཅན། ལྷ་རབས་མཆེད་བཞི་ཅན། ཟངས་མ་གཞིག་རལ་
ཅན། ལྟབ་མ་དགུ་བརྩེགས་ཅན་ལ་སོགས་པ་ནི་གཉའ་ཁྲི་ལྷའི་དུས་ཀྱི་སྒྲུང་
འབའ་ཞིག་ཏེ་དེར་ཅན་ལྔ་ཡང་ཟེར་། ཟིང་བོ་མགོ་སྔོན་ཅན། གསང་བ་ཕྱག་
རྒྱ་ཅན་གཉིས་ནི་གཉའ་ཁྲི་མི་ཡུལ་དུ་གཤེགས་པའི་སྒྲུང་སྐོར་ཡིན། ལྡེའུ་ཆོས་
འབྱུང་ལས། གསང་བ་བོན་ལུགས་འདོད་ཁམས་ལྷ་ལས་ཆད་སྐད་པ། དེ་ལ་
སྤྱི་དོན་ཕྱེད་དང་གཉིས་ཀྱིས་སྟོན། ཅན་ལྔ་ལོག་གནོན་ཆེན་མོ་གསང་བ་ཡང་
ཆུང་ཕྱེད་སྐད་པ། བོད་གློ་བུར་རྒྱལ་པོ་ལ་གླེང་བའི་ཚིག་ཕྱེད་དང་བདུན་གྱིས་
སྟོན་ཏེ། ཡོ་ག་ལྷ་གྱེས་ཅན། ཟངས་མ་གཞིག་རལ་ཅན། ལྟབ་མ་དགུ་
བརྩེགས་ཅན། ཟིང་བོ་མགོ་སྔོན་ཅན། གསང་བ་ཕྱག་རྒྱ་ཅན། དགེ་བཤེས་
ཁུ་དང་རྒྱ་ལྷ་པོས་བརྩམས་པ་ལ་ལོ་ རྒྱུས་ཆེན་པོའམ་ལོག་གནོན་ཆེན་པོ།
གསང་བ་ཡང་ཆུང་ནི་གཤིན་བང་སོ་བཏབ་པའི་རབས་ཡིན་པས་ཕྱེད་དུ་འཇོག་
པ་ལགས་སོ། ། དེ་ཚོས་ཀྱང་སྟོད་ལྷ་རབས། བར་མངའ་དར། ཐ་མ་གྱེས་
མདའ་འམ་སིལ་ཆད་བགྱི་བར་གདའ། | ལོ་རྒྱུས་ཡིག་ཆ་ལ་ལར་ཅན་ལྔ་ལོག་
དྲུག་ཏུ་བགྲངས་སྲོལ་ཡོད་ལ། འདིར་བདུན་དུ་རྩིས་པ་ནི། ཅན་ལྔ་ནི་སྔ་མ་ལྔ་
བོ་ཡིན་པས་གོ་སླ་ལ། ཁུ་སྟོན་གྱིས་བརྩམས་པའི་ལོག་ནོན་ཆེན་པོ་དང་དྲུག
གཤིན་བང་སོ་བཏབ་པའི་རབས་གསང་བ་ཡང་ཆུང་ཕྱེད་དང་བདུནཔོ་དེར་
རྩིས་པ་ཡིན་པར་འདུག ཅན་ལྔ་ལོག་དྲུག་གམ་བདུན་དུ་འབོད་སྲོལ་བྱུང་པ་ནི་
《ལྡེའུ་ཆོས་འབྱུང་།》 ཤོག་ངོས༢༢༧



ཁུ་སྟོན་ཡན་གྱི་བོད་ཀྱི་སྒྲུང་བརྒྱུད་ལ་སྤྱི་སྡོམ་བྱས་པར་སྣང་ལ། དུང་དཀར་
ཚིག་མཛོད་དུ། ཅན་ལྔ་ལོག་དྲུག་ནི། ༡སྤ་ས་བོན་པོས་བརྩམས་པའི་ཡོ་ག་ལྷ་
གྱེས་ཅན། ༢ཡབ་ཚན་འབངས་ཀྱིས་བརྩམས་པའི་ཐང་མ་གཞིག་རལ་ཅན།
༣ སྐྱེ་རྣམས་ཀྱིས་བརྩམས་པའི་ཟིང་ བོ་ སྣ་ ཚོགས་ཅན། ༤ཞང་བློན་ གྱིས་
བརྩམས་པའི་ལྟབ་མ་དགུ་བརྩེགས་ཅན། ༥རྗེ་ཉིད་ཀྱིས་བརྩམས་པའི་གསང་
བ་ཕྱག་རྒྱ་ཅན། ༦ཁུ་སྟོན་གྱིས་བརྩམས་པའི་ལོག་གནོན་ཆེན་པོ། ཞེས་
འབྱུང་བ་བཞིན། གཉའ་ཁྲིའི་སྒྲུང་ཅན་ལྔ་ལོག་དྲུག་གི་སྒྲུང་བརྒྱུད་མ་བྱུང་སྔོན་
ལ་གཉའ་ཁྲིའི་སྒྲུང་ནི་གཏམ་རྒྱུད་དམ་དུམ་ཁ་ ཤས་སུ་ཆད་ནས་བོད་ཡུལ་དུ་
དར་ཞིང་། དེའི་རྗེས་སུ་བོད་ཀྱི་སྤྱི་ཚོགས་འཕེལ་རྒྱས་སུ་ཆེས་ཆེར་ཕྱིན་ཅིང་
རྒྱལ་པོའི་མངའ་ཐང་ཡང་ཆེར་དར་བའི་ཕྱིར། ཆོས་དང་རིག་གནས་ཀྱང་དེ་
བསྟུན་དུ་དབྱར་གྱི་ལང་ཚོའི་དཔལ་བཞིན་རྒྱས་པར་གྱུར། སྤྱི་ཚོགས་ཀྱི་ལས་
བགོས་ཀྱང་ཇེ་ཞིབ་ཏུ་ཕྱིན་པས། སྒྲུང་སོགས་རིག་གནས་ཀྱི་ལས་ཀ་ཆེད་དུ་
གཉེར་བའི་མི་སྣ་བྱུང་། ཁོ་ཚོའི་འགན་འཁྲི་ནི་རྒྱལ་པོའི་ཡིག་ཚང་འཛུགས་
སྐྲུན་དང་སྒྲུང་ལྡེའུ་བོན་གསུམ་གཙོའི་རིག་པའི་གནས་ཀྱིས་རྒྱལ་སྲིད་ལ་ཅི་ལྟར་
ཞབས་ཞུ་སྒྲུབ་རྒྱུར་ཇུས་བཀོད་བྱེད་པ་དེ་ཡིན་པས། ངག་རྒྱུན་དུ་ཡོད་པའི་
རྒྱལ་པོའི་སྒྲུང་དང་ལོ་རྒྱུས་རྣམས་ཕྱོགས་མཚམས་ཀུན་ནས་བསྡུ་རུབ་བྱས་
ཏེ། །ཡོ་ག་ལྷ་གྱེས་ཅན་སྤ་ས་བོན་པོས་བརྩམས་ཤིང་། ཐང་མ་གཞིག་རལ་
ཅན་ཡབ་ཚན་འབངས་ཀྱིས་བརྩམས་པ། ཟིང་བོ་སྣ་ཚོགས་ཅན་སྐྱེ་རྣམས་
ཀྱིས་མཛད་པ་དང་། ཞང་བློན་རྣམས་གྱིས་ལྟབ་མ་དགུ་བརྩེགས་ཅན། རྗེ་
ཉིད་ཀྱིས་གསང་བ་ཕྱག་རྒྱ་ཅན་བརྩམས། ཁུ་སྟོན་གྱིས་ལོག་གནོན་ཆེན་པོ་
བརྩམས་པར་གྱུར་ཏོ། །དེ་ལས་སྐབས་དེར་གཉའ་ཁྲིའི་སྒྲུང་དེ་སྟོད་ལྷ་རབས།
བར་མངའ་དར། ཐ་མ་གྱེས་ཚུལ་སོགས་བརྒྱུད་རིམ་ལྡན་ཞིང་གོ་དོན་ཚང་
བའི་སྒྲུང་རབས་ཆེན་པོ་ཞིག་ཏུ་ཆགས་ཡོད་པ་ཤེས་པར་མ་ཟད། ལྷག་པར་དུ་



ལྡེའུ་ཆོས་འབྱུང་ལྟར་ན་ལྟབ་མ་དགུ་བརྩེགས་ཅན་དང་ཟིང་པོ་མགོ་སྔོན་ཅན་
བྱ་བ་ནི། ཕོ་བྲང་གར་བལྟམས་པ་དང་གཅིག ཡབ་གང་ཡིན་པ་དང་གཉིས།
ཆབ་སྲིད་ལོ་དུ་བཟུང་བ་དང་གསུམ། ཁབ་ཏུ་གང་བཞེས་པ་དང་བཞི། སྲས་
དུ་ཡོད་པ་དང་ལྔ། བློན་པོ་གང་གིས་བྱས་པ་དང་དྲུག ལས་ཐབས་ཅི་བྱས་པ་
དང་བདུན། སྐུ་ཚེ་ལོ་དུ་ཐུབ་པ་དང་བརྒྱད། འདས་པ་གང་དུ་འདས་པ་དང་
དགུ། དགུ་སྟོན་པས་ན་ལྟབ་མ་དགུ་བརྩེགས་ཅན་ཅེས་བྱའོ་ཞེས་པ་ལྟར་
བཙན་པོའི་གདུང་རབས་སྒྲུང་བརྒྱུད་ཙམ་དུ་མ་ཟད་སྒྲུང་གཞུང་ཡང་དར་ཏེ།
གཞུང་ལུགས་ཅན་དུ་གྱུར་བ་དང་། གསང་བ་ཕྱག་རྒྱ་ཅན་དང། གཞན་ཡང་
ཟིང་བོ་མགོ་སྔོན་ཅན་ནི་ལོ་རྒྱུས་ཟང་ཟིང་སྣ་ཚོགས་ཅན་དུ་སྟོན་པའོ། ཞེས་
སྒྲུང་དང་གདུང་རབས་ལོ་རྒྱུས་ལ་རིགས་དང་དབྱེ་བ་བྱུང་བ་ཡིན། མདོར་ན་
ཅན་ལྔ་ལོག་དྲུག་གི་སྒྲུང་ནི་སྔ་རབས་སྒྲུང་གི་རིག་གནས་འཕེལ་རྒྱས་ཆེར་ཕྱིན་
པའི་མཐའ་འབྲས་ཡིན་ནོ། །
གཉིས་པ་ནི། རྗེ་གཉའ་ཁྲིའི་སྐབས་དང་དེའི་རྗེས་ཙམ་དུ། བོད་ལ་
སྒྲུང་འབྱུང་དགོས་པའི་རྒྱུ་མཚན་ཅི་ཞེ་ན། སྐབས་དེར་བོད་མིའི་ཤེས་རབ་ཀྱི་
རིག་པ་ཆེས་ཆེར་འཕེལ་ཏེ། རིགས་རྒྱུད་ཀྱི་བསམ་བློ་དང་ལ་རྒྱུའི་བསམ་བློ་དེ་
ནས་བཟུང་ད་བཟོད་ཆགས་མགོ་བརྩམས་ཤིང་། སྤྱི་མཐུན་གྱི་རྒྱལ་པོ་ཡང་དེ་
དང་བསྟུན་ནས་བྱུང་པ་དང་། ཤེས་རིག་གི་མ་ལག་ཀུན་ཀྱང་བསྟུད་མར་དར་
བཞིན་པའི་དུས་སྐབས་གསར་བ་ཞིག་ལ་སླེབས་ཡོད། ཡིན་ན་ཡང་། སྐབས་
དེར་ད་དུང་ཡི་གེ་མེད་པའི་རྐྱེན་གྱིས་ཤེས་རིག་དེ་དག་ད་རུང་ཇི་བཞིན་ཡི་གེར་
བཀོད་དེ་རིགས་བརྒྱུད་ཕྱི་མ་དག་ལ་བརྒྱུད་སྤྲོད་ཆ་ཚང་ཞིག་བྱེད་ཐབས་བྲལ་
ལ། ཕྱི་རབས་པས་ཀྱང་དེར་ཁ་སྣོན་དང་རྒྱབ་བརྟེན་བཅོལ་བའི་ལུང་གསལ་པོ་
ཞིག་རྙེད་ཐབས་མེད་པས། ཤེས་རིག་གི་ཆ་ལག་དེ་ཀུན་ངག་རྒྱུན་ཁོ་ནར་
བརྟེན་ཕྱིར་དར་རྒྱས་རྒྱ་ཆེན་པོ་ཞིག་བྱུང་ཐུབ་མེད་ལ་འཐུས་སྒོ་ཚང་བ་ཞིག་



ཀྱང་འབྱུང་དཀའ་བའི་གནས་སུ་གྱུར་ཡོད། དེ་ཕྱིར་སྒྲུང་གི་རིག་པ་ཡང་དར་
མགོ་ཚུགས་པ་ཙམ་ཡིན་པས། དེ་ཆ་ལག་ཚང་ཞིང་། བསམ་བློའི་ཤུགས་
བརྟན་པ། རྒྱབ་རྟེན་གྱི་ལུང་དང་ལྡན་པ་ཞིག་དེ་བས་ཀྱང་འབྱུང་མི་སྲིད། །
ཡིན་ནའང་། སྤུ་དེ་གུང་རྒྱལ་གྱི་དུས་སུ་བོད་ཀྱི་མཛངས་བློན་བདུན་གྱི་ཐོག་མ་
རུ་ལས་སྐྱེས་བྱུང་ཞིང་། སྐབས་དེར་བོན་དང་མི་བོ་ཆེ ཡི་གེ་རྣམས་དར་ཏེ་
བོད་ཀྱི་རྟོག་གེའི་རིག་པ་ཆེས་ཆེར་དར་བར་གྱུར་པ་ནམ་མཁའི་ནོར་བུས།
རྒྱལ་བློན་འདི་གཉིས་ཀྱི་དུས་སུ། གཡུང་དྲུང་གི་བོན་བྱུང་སྟེ། སྟོན་པ་གཤིན་
རབ་མི་བོ་ཆེ་བྱ་བ་སྟག་གཟིག་འོལ་མོའི་ལུང་རིང་སུ་སྐུ་འཁྲུངས། ཁམས་ཆེན་
པོ་བརྒྱད་ལ་སོགས་པ་བོན་པོའི་ཆོས་ཐམས་ཅད། ཞང་ཞུང་གི་ཡུལ་ནས་
བསྒྱུར་ཏེ་དར་ཞིང་རྒྱས་པར་མཛད། བོན་ལ་རིགས་དགུ་རུ་ཕྱེ་སྟེ། རྒྱུའི་བོན་
པོ་ལ་རིགས་བཞི། འབྲས་བུའི་བོན་པོ་ལ་རིགས་ལྔ། འབྲས་བུའི་བོན་རིགས་
ལྔ་ནི། གཡུང་དྲུང་ཐེག་པ་བླ་ན་མེད་པ་ལ་ཞུགས་པ་སྟེ། བདེ་འགྲོ་ཐོ་རིས་ཀྱི་
ལུས་ཐོབ་པར་འདོད། རྒྱུའི་བོན་རིགས་བཞི་ནི། སྣང་གཤེན་བལ་ཐོད་ཅན།
འཕྲུལ་གཤེན་བལ་ཚོད་ཅན། ཕྱྭ་གཤེན་ཇུ་ཐིག་ཅན། དུར་གཤེན་ཚོན་ཆ་
ཅན་ནོ། །དེ་ལ་སྣང་གཤེན་བལ་ཚོད་ཅན་གྱིས་མདོས་དང་ཡས་གཏོང། སྲིད་
དང་རྟེན་འཛུགས། འཕྲལ་ཕུགས་ཀྱི་འགལ་རྐྱེན་ཐམས་ཅད་སེལ་བར་བྱེད་
དོ། །ཕྱུ་གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་
ཚོམ་སེལ། ཟག་བཅས་ཀྱི་མངོན་ཤེས་འཆད་པར་འགྱུར་རོ། ། དུར་གཤེན་
ཚོན་ཆ་ཅན་གྱིས་གསོན་གྱི་གེགས་སེལ། གཤེན་གྱི་དུར་འདེབས། ཆུང་གི་
སྲིད་གནོན། གནམ་གྱི་རྒྱུ་སྐར་བལྟ། ས་ཡི་འདྲེ་འདུལ་བ་ཡིན་ནོ། ། ཐམས་
ཅད་རྔ་ཤིང་གི་སྒྲ་འཁྲོལ་བ་སྟེ། ཆབ་སྲིད་ནི་སྒྲུང་སྟེ་ལྡེའུ་བསྒྱུར་རོ། །1ཞེས་པ་
《ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།》 ཤོག་ངོས ༡༨ན་གསལ།



ལས་ཤེས་སོ། །
སྤྱིར་བཏང་གི་ལྟ་ཚུལ་ལྟར་ན། ད་ལྟ་བེད་སྤྱོད་བྱེད་བཞིན་པའི་བོད་
ཡིག་ནི་ཆོས་རྒྱལ་སྲོང་བཙན་སྒམ་པའི་དུས་སུ་བྱུང་བ་ནས་བོད་ཀྱི་ཡིག་ཐོག་གི་
ལོ་རྒྱུས་རྣལ་མ་ཡང་དེའི་རྗེས་ཙམ་ནས་བྱུང་བ་དང་། ཞང་ཞུང་རྒྱལ་རབས་
སྐབས་སུ་སྨར་ཡིག་བྱ་བ་དར་ཡོད་པས་དེ་ལས་བརྒྱུད་འོངས་པའི་ཡིག་ཐོག་གི་
ལོ་རྒྱུས་རྒྱུ་ཆའི་རིགས་ཧ་ཅང་དཀོན་པར་བསམ་ཀྱང་། དོན་དངོས་ནི། རྒྱལ་
པོ་སྤུ་དེ་གུང་རྒྱལ་མན་གྱི་ལོ་རྒྱུས་ཆ་ཚང་ཏུན་ཧོང་གི་གཏེར་ཡིག་ཏུ་གསལ་བོར་
བཀོད་ཡོད། | ཡིན་ནའང་ཡིག་ཆ་དེ་རིགས་སྤུ་དེ་གུང་རྒྱལ་ཡན་གྱི་སྒྲུང་རྒྱུད་
ལས་བྱུང་བའི་ལོ་རྒྱུས་དང་ཅུང་ཟད་ཁྱད་པར་ཡོད་པ་མ་ཟད། སྲོང་བཙན་
མན་གྱི་ཡིག་ཐོག་གི་ལོ་རྒྱུས་དང་ཡང་མི་མཐུན་ཏེ། ཅིའི་ཕྱིར་ཞེ་ན། ཏུང་ཧོང་
གི་གཏེར་ཡིག་ལས་འབྱུང་བའི་སྲོང་བཙན་སྔོན་གྱི་ལོ་རྒྱུས་ནི་སྔོན་གྱི་ངག་རྒྱུན་
ནམ་ཞང་ཞུང་གི་སྨར་ཡིག་གང་རུང་ལ་སྙེགས་ནས་བྲིས་པ་ཞིག་ཡིན་པ་དང་
སྔོན་ནས་བརྒྱུད་འོངས་པའི་བཤད་རྒྱུན་ཞིག་ཀྱང་ཡིན་པ་ལས། བོད་ཡིག་གི་
ཡིག་ཚང་རང་ནས་བརྒྱུད་ཡོང་བ་ཞིག་གཏན་ནས་མ་ཡིན། དེའི་སྒྲུབ་བྱེད་ལ་
གཉིས་ཏེ། དང་པོ་ནི་སྤུ་དེ་གུང་རྒྱལ་དུས་སུ་ཏུང་ཧོང་གཏེར་ཡིག་ཏུ་བེད་སྤྱོད་
བྱེད་བཞིན་པའི་བོད་ཡིག་ད་དུང་དར་མེད་པ་དང་། གཉིས་ནས་ཏུང་ཧོང་གི་
གཏེར་ཡིག་ཏུ་བཀོད་པའི་སྲོང་བཙན་སྔོན་གྱི་ལོ་རྒྱུས་ནི་ངག་རྒྱུན་ནམ་ཞང་
ཞུང་གི་སྨར་ཡིག་གང་རུང་ལ་སྙེགས་ནས་བྲིས་པ་ཞིག་ཡིན་པ་རིག་པས་གྲུབ།
རྒྱུ་མཚན་ནི། ཏུང་ཧོང་གི་གཏེར་ཡིག་ཏུ་བཀོད་པའི་བོད་ཀྱི་རྒྱལ་རབས་ལོ་
རྒྱུས་ཀྱི་འབྲི་སྲོལ་ལ་རིགས་གཉིས་ཡོད་དེ། ལོ་ཚིགས་ལྟར་འཁོད་པ་གཅིག་
1 《 ཏུང་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ། 》 དབང་རྒྱལ་དང་བསོད་ནམས་སྐྱིད་
ཀྱིས་བསྒྱུར། མི་རིགས་དཔེ་སྐྲུན་ཁང་གིས་༡༩༨༠ལོར་པར་སྐྲུན་བགྱིས།



དང་གཏམ་རྒྱུད་ལྟར་འཁོད་པའོ། སྔ་མ་ནི་ལོ་རྒྱུས་ཀྱི་དོན་ཆེན་ཅི་བྱུང་རྣམས་
གོ་རིམ་ལྡན་ཞིང་ཕྲ་ཞིབ་མ་ཉམས་པར་བཀོད་ཡོད་པ་འདི་ལྟ་སྟེ། བཙན་མོ་
མུན་ཆང་ཀོང་ཅོ། མགར་སྟོང་རྩན་ཡུལ་ཟུང་གྱིས་སྤྱན་དྲང་སྟེ་བོད་ཡུལ་དུ་
གཤེགས་སོ། བལ་པོ་ཡུ་སྣ་ ཀུག་ཏེ་བཀུམ། ན་རི་བ་བ་རྒྱལ་ ཕོར་བཆུག
གནག་ནད་ཆན( ཆེན)པོ་བྱུང་། །དེ་ནས་ལོ་གསུམ་ན… ལི་སྙ་ཤུར་བརླག་
སྟེ་ཞང་ཞུང་ཐམས་ཅད་འབངས་སུ་བཀུག་སྟེ་མངའོ། ལྟ་བུ་དང་། ཕྱི་མ་ནི་
གཏན་ཚིགས་རིག་པའི་ཁྱད་ཆོས་སྒྲུབ་བྱེད་དང་རྒྱབ་རྟེན་གྱི་ལུང་གིས་དབུལ་བ་
མ་ཟད། སྒྲུང་གཏམ་གྱི་ཁྱད་ཆོས་དུ་མ་དང་ཡང་ལྡན་པས། ངག་ཐོག་ནས་
བརྒྱུད་ཡོང་བའི་སྒྲུང་གཏམ་ཞིག་མ་ཡིན་ཞེས་སུས་ཀྱང་ཁ་ཚོན་གཅོད་དཀའོ།
འོ་ན་དེ་དག་སྐབས་དེའི་མཁས་པ་དག་གིས་དམངས་ཁྲོད་ཀྱི་ངག་རྒྱུན་ལས་
ཐད་ཀར་བཏུས་ཡོང་བ་ཞིག་ཨེ་ཡིན་ཞེ་ན། དེ་ལྟར་ཡིན་དགོས་པའི་ངེས་པ་
ཡང་མ་མཆིས་ཏེ། སྤུ་དེ་གུང་རྒྱལ་སྐབས་སུ་བོན་གྱི་གཞུང་ལུགས་བྱུང་བ་མ་
ཟད། ཞང་ཞུང་གི་ཡི་གེ་ཡང་བྱུང་མགོ་ཚུགས་པས། དེ་དག་སྔོན་ངག་རྒྱུན་དུ་
དར་བའི་སྒྲུང་རབས་རྣམས་ཐོག་མར་ཞང་ཞུང་གི་ཡི་གེར་བཀོད་ཅིང་ཕྱིས་སུ་
བོད་ཡིག་ཏུ་བསྒྱུར་པ་ཞིག་ཡིན་ཀྱང་སྲིད་དོ། །
༡ ཕྱི་སྣོད་ཀྱི་འཇིག་རྟེན་ཆགས་ཚུལ་གྱི་སྒྲུང་། སྣོད་ཀྱི་འཇིག་རྟེན་
ཆགས་ཚུལ་དང་ནང་བཅུད་ཀྱི་སེམས་ཅན་ཅི་ལྟར་ཆགས་ཚུལ་ནི་འཛམ་གླིང་གི་
ལྷ་སྒྲུང་ཐམས་ཅད་ཀྱི་བརྗོད་བྱར་གྲུབ་ཡོད་ལ། མི་རིགས་མང་ཆེ་བས་འཇིག་
རྟེན་དང་སེམས་ཅན་ཐམས་ཅད་བྱེད་པ་པོ་ཞིག་གིས་བསྐྲུན་པར་འདོད་པ་
དང་། དེའི་སྐོར་ལ་ང་ཚོར་ཅུང་ཆ་རྒྱུས་ཡོད་པ་ནི་རྒྱ་གར་དབང་ཕྱུག་པའི་
ལུགས་ཀྱི་ལྟ་བ་ཡིན་ལ། དེས་འཇིག་རྟེན་གྱི་བྱེད་པོ་དབང་ཕྱུག་ཡིན་པར་
འདོད་པ་དང་། ཡང་ནང་པ་སངས་རྒྱས་ཀྱི་བཞེད་ཚུལ་ལྟར་ན། ལས་ལས་
འཇིག་རྟེན་སྣ་ཚོགས་སྐྱེས་ཞེས་པ་དེ་ཡིན་མོད་ཀྱང་། དེ་སྔ་གཞུག་གང་ཡིན་



ཡང་བོད་རང་གི་བཤད་ཚུལ་རྣལ་མ་ཞིག་མ་ཡིན། བོད་ལ་ནང་ཆོས་ཀྱི་ལྟ་བ་མ་
དར་བའི་སྔོན་ནས་བཤད་ཚུལ་རང་རྐྱ་ཕེར་བ་ཞིག་ཡོད་པ་ནི་ད་ལྟ་རང་རེས་
སྔོན་མའི་ངག་སྒྲུང་དང་བོན་བསྟན་སོགས་ལས་ངེས་བ་རྙེད་ཐུབ། །
དེ་ཡང་འཇིག་རྟེན་དང་ཡུལ་ཁམས་ཆགས་ཚུལ་གྱི་སྒྲུང་ལ་སྲིད་པ་སྒོ་ང་
ལས་གྲོལ་ཚུལ་བོན་གྱི་དཔེ་རྙིང་མང་པོ་ལས་གསལ་བ་འདི་ལྟར། དང་པོ་ཅི་
ཡང་མེད་པ་སྟོང་པའི་དབྱིངས་ལས་འབྱུང་བའི་ཁམས་དང་ནུས་པ་ཚོགས་པའི་
རྡུལ་ཕྲན་གྱི་ཕུང་ལས། སྲིད་པ་ཀློང་གི་སྒོ་ང་ཞིག་གྲུབ་ཅིང་། དེ་ལས་ལྷ་དང་།
ཀླུ་དང། གཉན་གསུམ་དུ་སྲིད་པ་སྟེ། དེ་གསུམ་གྱིས་ནི། གནམ་དང་། ས་
དང་། བར་སྣང་གི་ཁམས་གསུམ་ལ་བརྟེན་པའི་སྣོད་བཅུད་རྣམས་མཚོན་ལ།
གཉན་རྣམས་མ་སངས་ཀྱི་རིགས་ལས་རིམ་གྱིས་མིའི་འགྲོ་བ་རྣམས་གྲོལ་བ་
རླངས་ཀྱི་པོ་ཏི་བསེ་རུ་ལས་འབྱུང་བ་དང་། དེ་ཡང་ཆབ་ནག་བོན་གྱི་སྲིད་པའི་
གྲོལ་ཕུག་བྱ་བའི་ནང་། ཐོག་མར་ཅིའང་མེད་པའི་ནམ་མཁའ་སྟོང་བའི་ཀློང་
དུ། ཁྲི་རྒྱལ་ཁུག་པའི་མཐུ་ལས་རླུང་ཚན་ཏིང་བྱ་བ་གཏོང་བྲ་འཛིན་པའི་རང་
བཞིན་ཅན་ཞིག་དང་། ནན་ཏིང་ཞེས་པ་དྲོད་ཀྱི་ཡོལ་བ་ཅན་རྣམས་སྲིད་ཅིང་།
རླུང་གིས་འོད་ཀྱི་འཁོར་ལོ་དྲག་ཏུ་བསྐོར་བའི་ཤུགས་ལས་ཚ་བ་མེ་རུ་སྲིད་པ་
དང་། འདེགས་པའི་རླུང་ལས་གྲང་བའི་ངད་དང་། ཚ་བ་མེའི་དབལ་དྲོད་
ལས་རླན་པ་ཆུའི་ཁམས་ཟིལ་དང་ཕྲོམ་དུ་ཆགས། དེ་ལ་རྡུལ་ཕྲ་རགས་སུ་
ཆགས་པ་རྣམས་མཁའ་ལ་རྒྱུ་བའི་རླུང་གིས་བསྲུབས་པའི་རྐྱེན་གྱིས་རིམ་པར་
ས་གཞི་དང་རི་བོ་རྣམས་ཆགས། འབྱུང་བ་ལྔ་བོ་དེ་དག་གི་བཅུད་ལས་འོད་ཀྱི་
སྒོ་ང་དང་། མུན་པའི་སྒོ་ང་གཉིས་སུ་བྱུང་སྟེ། དེ་ཡང་ལྷའི་སྨོན་ལམ་གྱིས་རྐྱེན་
བྱས་ཏེ། འབྱུང་བ་ལྔའི་དང་མའི་བཅུད་ལས། འོད་ཀྱི་སྒོ་ང་ལོགས་བཞི་ཟུར་
བརྒྱད་གཡག་མ་བྲུས་མའི་ཚད་ཙམ་པ་ཞིག་དང༌། སྙིགས་མའི་བཅུད་ལས་
མུན་པའི་སྒོ་ང་ཟུར་གསུམ་པ་གླིང་ཤད་ཉལ་བའི་ཚད་ཙམ་པ་ཞིག་བྱུང་། འོད་



ཀྱི་སྒོ་ང་དེ་ཉིད་དང་ཟེར་གྱི་མཐུས་བརྡོལ་ཏེ། འོད་གསལ་ནམ་མཁར་འཐོར་
བ་ལས། འཐོར་གསས་སུམ་བརྒྱ་དྲུག་ཅུ་སྲིད་པ་སྟེ། འོད་ཀྱི་མི་ཕོ་སུམ་བརྒྱ་
དྲུག་ཅུ་བྱུང་བ་དེ་དག་གིས་ལས་དགེ་བའི་ཁ་འཛིན་མཛད། ཟེར་མ་ཐུར་དུ་
འཕྲོས་པ་ལས། མདའ་གསས་མི་ཁྲི་རྟ་འབུམ་བྱུང་སྟེ། དེ་དག་གིས་ལྷ་མི་སྲིད་
པའི་དཔའ་རྟགས་འཛིན། སྒོ་ང་ནང་གི་སྙིང་པོ་ལས། ཁྲི་རྒྱལ་ཁུག་པའི་སྤྲུལ་
པ་སྲིད་པ་སངས་པོ་འབུམ་ཁྲི་ཞེས་བྱ་བ་ལྷ་ལས་མིར་སྤྲུལ་ཏེ། དུང་གི་མི་ཕོ་ལ་
གཡུ་ཡི་དབུ་སྐྲ་མཚན་ལན་བདུན་དུ་ཕྱིན་པ་ཞིག་བྱུང་། དེ་ནི་ཡོད་ཅིང་གང་བ་
དང་། དཀར་ཞིང་དགེ་བར་སྲིད་པའི་རྒྱལ་པོ་ཡིན། སྒོ་ང་ནག་པོ་དེ་ཉིད་མུན་
པ་ནག་པོའི་ཀློང་དུ་བརྡོལ་ཏེ། འོད་ནག་པོ་གྱེན་དུ་ཡས་པ་ལས། མུན་དང་།
འཐིབས་དང་། རྨུགས་གསུམ་བྱུང་། ཟེར་ནག་པོ་ཐུར་དུ་འཕྲོས་པ་ལས།
མྱོས་དང་། འཐིམས་དང་། རྨུགས་པ་གསུམ་བྱུང། སྒོ་ང་ནང་གི་སྙིང་པོ་
ལས། འོད་ཀྱི་མི་ཕོ་ནག་པོ། སྐྲ་ཆག་པ་གསུམ་དུ་ཕྱིན་པ་ཞིག་བྱུང་། དེ་ལ་
མུན་པ་ཟེར་ལྡན་ནག་པོ་ཟེར། དེ་ནི་མེད་ཅིང་སྟོང་པ་དང་། ཆད་ཅིང་བརླག་
པར་དགའ་བའི་རྒྱལ་པོ་ཡིན། གཡུ་མཚོ་སྔོན་མོ་རླུང་གིས་བསྐྱོད་པ་ལས། ལུ་
བ་གུར་ཙམ་པ་ཞིག་སྲིད་ཅིང་། དེ་ལས་འོད་ཀྱི་སྒོ་ང་ཆེན་པོ་ཞིག་བྱུང་བ་དེ་
ཉིད་བརྡོལ་བ་ལས། བུད་མེད་སྔོན་མོ་མཐིང་གི་ སྐུ་མཆན་ལྷག་བདུན་དུ་
བརྩེགས་པ་ཞིག་བྱུང་། སངས་པོ་འབུམ་ཁྲིས་སྐོས་པ་ཆུ་ལྕགས་རྒྱལ་མོ་ཞེས་
བཏགས་པ་ལོ་རྒྱུས་བོན་གྱི་བླ་ཆེན་དྲན་པ་ནམ་མཁས་} མཛད་པའི་སྒྲ་འབྲེལ་
དུ་གསལ་བར་བསྟན་ཡོད་ཅེས་ནམ་མཁའ་ནོར་བུ་མཆོག་གིས་གསུངས་སོ?
，
བླ་ཆེན་དྲན་པ་ནམ་མཁའ།
《ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང་།》 ཤོག་ངོས་༨ནས ༡༠བར་ན་
གསལ།



། །གཞན་ཡང་སྣོད་བཅུད་ཆགས་ཚུལ་ལ་དམངས་ཁྲོད་དུའང་ངག་རྒྱུན་མི་
ཉུང་བ་ཞིག་ཡོད་པ་དཔེར་ན། དང་པོ་གནམ་ས་འདྲེས་པ་ལ་ཁྱུང་ཆེན་གྱིས་ཕྱེ་
ནས་བྱུང་བར་བཤད་པ་དང་། ཀོ་བ་ནས་བྱུང་བར་བཤད་པ་དང་། རྒྱ་མཚོ་
སྐམ་སར་གྱུར་བར་བཤད་པ་སོགས་ཡོད་པ་ལས། གནམ་ས་འདྲེས་པར་
བཤད་པ། སྲིད་པ་ཆགས་པའི་གླུ་ཞེས་པ་ཁོ་བོ་ཆུང་དུས་ནས་ཨ་མདོའི་ཡུལ་གྲུ་
འགར་དགའ་སྟོན་གྱི་སྐབས་སུ་ཕན་ཚུན་ལ་གླུའི་སྒོ་ནས་ལེན་རེ་བྱེད་པ་ད་
ལྟའང་མཐོང་རྒྱུ་ཡོད་པ་དཔེར་ན། །
དྲི་བ།
དང་མ་སྲིད་པ་ཆགས་དུས་ཀྱི།
གནམ་ས་གཉི་ཀ་འདྲེས་བསྡད་ཡོད།
གནམ་ས་ཕྱེ་ནོ་སུ་ཡིན་ཤོད།
དང་མ་སྲིད་པ་ཆགས་དུས་སུ།
ཉིན་སྲབ་གཉི་ག་འདྲེས་བསྡད་ཡོད།
ཉིན་སྲིབ་ཕྱེ་ནོ་སུ་ཡིན་ཤོད།
ལན།
དང་མ་སྲིད་པ་ཆགས་དུས་སུ།
གནམ་ས་གཉི་ག་འདྲེ་བསྡད་ཡོད།
གནམ་ས་ཕྱེ་ནོ་ཁྱུང་ཆེན་རེད། །
ཁྱུང་ཆེན་མགོ་ན་ཅི་ཞིག་ཡོད་
དང་མ་སྲིད་པ་ཆགས་བའི་དུས།
ཉིན་སྲིབ་གཉི་ག་འདྲེས་བསྡད་ཡོད།
ཉིན་སྲིབ་ཕྱེ་ནོ་ཉི་མ་རེད།
ཉི་མའི་མགོ་ན་ཅི་ཞིག་ཡོད།



ཞེས་པ་འདི་མ་གཞི་ཤགས་འབྱེད་པའི་གླུ་ཚིག་ཡིན་ཡང་། གནའ་བོའི་
དུས་སུ་མིའི་རིགས་ཀྱིས་རང་གི་བརྡ་སྤྲོད་པའི་དོན་རྣམས་ཚིགས་སུ་བཅད་པའི་
གླུ་ཚིག་ཁོ་ནས་ལེན་པར་དེང་རབས་ཀྱི་རིག་པ་སྨྲ་བ་དག་གི་ངག་ལས་ཐོས་
ཤིང་། འདིར་སྣོད་ཀྱི་འཇིག་རྟེན་ཆགས་ཚུལ་གྱི་སྒྲུང་དེ་གླུ་ཚིག་ཏུ་བཅོས་པ་ཧ་
ཅང་གསལ་ལོ། ། དང་པོ་གནམ་ས་གཉིས་འདྲེས་བསྡད་ཡོད་ཚུལ་གྱི་སྒྲུང་ལྷོ་
ཡུལ་ཕྱོགས་སུའང་དར་བར་བཤད་ལ། ། སྲིད་པ་ཆགས་ཚུལ་གྱི་སྒྲུང་ལ་ཡང་
སྲིད་པའི་བ་ཆུང་བཤའ་དུས་སུ་བྱ་བའི་གླུ་ཤགས་ཤིག་ཀྱང་ཡོད་པ་ནི་སྣོད་ཀྱི་
འཇིག་རྟེན་འདི་སྲིད་པའི་འཇིག་རྟེན་འདི་བ་ལས་འཁྲུངས་བའི་སྒྲུང་གཏམ་
ལས་བྱུང་བ་ཡིན་སྙམ་ཏེ། དེའི་གླུ་ཚིག་ཏུ། །
དྲི་བ།
སྲིད་པས་བ་ཆུང་བཤའ་དུས་སུ།
བ་མགོ་བླངས་ནས་གང་ལས་བཞག
མ་ཤེས་གླུ་བར་དྲིས་པ་ཡིན། །
སྲིད་པས་བ་ཆུང་བཤའ་དུས་སུ།
བ་རྔ་བླངས་ནས་གང་ལ་བཞག །
མ་ཤེས་གླུ་བར་དྲིས་པ་ཡིན།
སྲིད་པས་བ་ཆུང་བཤའ་དུས་སུ།
བ་ཀོ་བླངས་ནས་གང་དུ་བཏིང་།
མ་ཤེས་གླུ་བར་དྲིས་པ་ཡིན།
དྲི་ལན།
】 ལྷོ་ཡུལ་དུ་ཉི་མ་དགུ་ཞེས་པའི་ལྷ་སྒྲུང་དར་ཚུལ་ལྷག་པ་ཕུན་ཚོགས་ལགས་ཀྱི་《 བོད་ཀྱི་རྩོམ་
རིག་ལོ་རྒྱུས་》བྱ་བའི་སྟོད་ཆའི་ཤོག་ངོས༡༣༥གསལ།
44



སྲིད་པས་བ་ཆུང་བཤའ་དུས་སུ།
བ་མགོ་བླངས་ནས་ཐོད་ལ་བཞག
ཐོད་འབུར་འབུར་ཡིན་ནོ་རྐྱེན་གིས་རེད།
སྲིད་པས་བ་ཆུང་བཤའ་དུས་སུ།
བ་རྔ་བླངས་ནས་སྲིབ་ལ་བཙུགས།
ནགས་དགའ་ལྡན་སྐྱེ་བ་གན་གིས་རེད།
སྲིད་པས་བ་ཆུང་བཤའ་དུས་སུ།
བ་ཀོ་བླངས་ནས་ཐང་ལ་བཏིང་། །
ཐང་བདེ་བདེ་ཡིན་ནོ་གན་གི་རེད།
སྲིད་པའི་བ་ཆུང་བཤའ་དུས་སུ།
བ་ཤ་དྲི་ཞིགབོར་སོང་ཟིག །
བརྐུས་པའི་རྐུན་མ་བྱ་ཕོ་རེད། །
རྐུ་མ་ཤེས་བྱ་ཕོའི་མགོ་ན་ཡོད། །
བོད་སྐད་ཀྱི་སྒྲུང་ཞེས་པའི་ཐ་སྙད་འདིའི་བསྟན་བྱའི་ནང་དོན་ཧ་ཅང་
རྒྱ་ཆེ་ལ། རྒྱ་དང་ནུབ་གླིང་གི་མི་རིགས་སུ་ཞིག་གི་རིག་གནས་སུའང་དེ་དང་ཆ་
མཐུན་པའི་ཐ་སྙད་ཞིག་རྙེད་དཀའ་ཏེ། རྒྱ་ལ་ལྷ་སྒྲུང་སྟེ་ཧྲིན་ཧྭ་དང་གཏམ་
རྒྱུད་དེ་ཀོའུ་ཤྲི་བྱ་བ་ལས་གཞན་པ་མེད་ལ་། དབྱིན་ཇིའི་སྐད་དུའང་གཏམ་
རྒྱུད་( story)དང་ལྷ་སྒྲུང(mythརྒྱ་སྐད་དུ་སྒྲ་སྒྱུར་བྱས་ན་ཞེས་ཀྱང་བརྗོད)
ཟེར་བ་ལས་ལོགས་སུ་ཐ་སྙད་མེད་པར་འདོད། བོད་ཀྱི་སྒྲུང་གི་ཁུངས་སུ་ངག་
རྒྱུན་ལས་དར་བའི་གཏམ་རྒྱུད་དང་སྒྲུང་གཏམ་གང་རུང་ཞིག་འདུ་བ་མ་ཟད་
ལོ་རྒྱུས་ཀྱི་སྙན་རྩོམ་རིང་མོ་སྟེ་གེ་སར་གྱི་སྒྲུང་ལྟ་བུ་ལ་ཡང་སྒྲུང་ཞེས་བསྡུས་
མཚན་གྱིས་འབོད་པ་མཐོང་། རྒྱ་སྐད་དང་མི་རིགས་གཞན་གྱི་སྐད་དུ་བོད་
སྐད་ཀྱི་སྒྲུང་ལྟ་བུ་ལྷ་སྒྲུང་དང། གཏམ་རྒྱུད། ལོ་རྒྱུས་ཀྱི་སྙན་རྩོམ་རིང་མོ་
45
ir v
ir



སོགས་ཀྱི་མིང་གཅིག་ཏུ་བསྡུས་ནས་བརྗོད་ཆོག་པའི་ཐ་སྙད་ད་དུང་མ་རྙེད།
ཡིན་ནའང་ཕྱི་གླིང་གི་རིག་གནས་སུ་ལྷ་སྒྲུང་སྟེ་སྨྲེ་སི( myth jé E) བྱ་བ་
བོད་ཀྱི་སྒྲུང་ཞེས་བྱ་བའི་ཐ་སྙད་དང་ཆ་འདྲ་བར་འཁུམས་ཞིང་། ཁོ་ཚོའི་ལྷ་
སྒྲུང་མང་པོ་ཞིག་དྲི་བ་དྲིས་ལན་ནམ་ལྡེའུ་སྤྲོད་པའི་ ཐབས་དང་སྦྱར་ནས་
འགྲེལ་བ་བྱེད་པ་མང་བར་བཤད་དེ། ཡེ་ཤེས་ཆོས་ལུགས་ཀྱི་དམ་པའི་གསུང་
རབ་བྱ་བར་གནམ་ས་ཆགས་ཚུལ་དང་མི་རྒྱུད་ཆད་ཚུལ་གྱི་ལྟ་ཚུལ་མང་པོ་ཞིག་
ཁེད་དང་ལྡེའུ་སྤྲོད་པའི་ཚུལ་གྱིས་གསུངས་ཡོད་པར་མ་ཟད་བོད་དུའང་སྔ་མོ་
ནས་སྒྲུང་དང་ལྡེའུ་དང་བོན་གསུམ་མཉམ་དུ་དར་ཡོང་བའི་རྒྱུ་མཚན་དེ་ཚོར་
གཞིགས་ན། ལྡེའུ་དང་སྒྲུང་གཉིས་ནི་མིའི་རིགས་ཀྱི་ཐོག་མའི་བློ་སྒོ་འབྱེད་
བྱེད་ཀྱི་ཐུན་མོང་གི་ཤེས་རིག་ཞིག་ཡིན་པ་རྟོགས་ཐུབ།
དེང་རབས་ཀྱི་རིག་པ་སྨྲ་བ་རེ་འགའི་བཞེད་ཚུལ་ལ། ལྡེའུ་ལྷ་སྒྲུང་ལས་
བྱུང་བར་བཤད་དེ། ལྷ་སྒྲུང་ཉིད་མིའི་དད་འདུན་གྱི་ཡུལ་དུ་གྱུར་བའི་གནས་
སྐབས་སུ་ལྷ་སྒྲུང་གི་ནང་དོན་ལ་གཏན་ཚིགས་གསལ་བོ་ཞིག་ཡོད་ངེས་ཀྱང་།
གལ་ཏེ་སྒྲུང་གི་དད་གནས་ཀྱི་ནུས་པ་ཇེ་ཞན་དུ་གྱུར་མཚམས་ནས་དེའི་བདེན་
རྫུན་ལ་མི་རྣམས་ཀྱིས་དོགས་འདྲི་བྱེད་པར་གྱུར་བས་ན་ཁེད་དང་ལྡེའུ་འབྱུང་
བའི་སྔོན་འགྲོའི་ཆ་རྐྱེན་དུ་གྲུབ་པར་འདོད་ཀྱང་། དོན་དངོས་སུ་སྒྲུང་བྱ་བ་
ནི་རྟོག་བཟོ་དང་རབ་བཏགས་གཙོར་བྱས་ཏེ་སྔོན་བྱུང་གི་དོན་བརྗོད་པའི་རིག་
པ་ཞིག་ཡིན་ལ། ལྡེའུ་ནི་བརྗོད་བྱའི་དོན་ངོ་མ་གབ་ནས་འཁྱོག་བརྗོད་ཀྱི་རྣམ་
པས་བརྡ་སྤྲོད་པའི་རིག་པ་ཞིག་སྟེ་དེར་སྒྲུང་གི་ནང་དོན་འདུས་སྲིད་ནའང་།
དེ་གཉིས་ནི་གཅིག་ལས་གཅིག་འཕོས་པ་ཞིག་མ་ཡིན་ཏེ་བསྐལ་བ་ཡ་ཐོག་གི་
དུས་སུ་མིའི་རིགས་ལ་སྙན་ངག་གི་རང་བཞིན་ལྡན་པའི་རིག་པ་ཞིག་ཆགས་
]
jL
༼:
<
,194 - 196 T!
46



མྱོང་བར་འདོད་པའི་སྐབས་དེར་བྱུང་བའི་ཐུན་མོང་གི་ཤེས་རིག་ཞིག་ཡིན་པར་
འདོད་དོ། །ཡིན་ན་འང་དེ་གཉིས་ཀྱི་བྱེད་ལས་ལ་ཁྱད་པར་ཡོད་དེ། སྒྲུང་ནི་
སྔ་རབས་ཀྱི་ལོ་རྒྱུས་དང་། ལྡེའུ་ནི་གནའ་དུས་གྱི་རྟོག་གེའི་རིག་པའམ་རྗེས་
དཔག་ཚད་མའི་རིག་པ་ཡིན་པས། གལ་སྲིད་སྒྲུང་མེད་ན་དུས་ཕྱིའི་ལོ་རྒྱུས་
རིག་པ་ཡོད་མི་སྲིད་ལ། ལྡེའུ་མེད་ན་ད་ལྟའི་གཏན་ཚིགས་རིག་པའི་གཞུང་
ལུགས་ཀྱང་འབྱུང་མི་སྲིད། །
༢ ནང་ བཅུད་ཀྱི་ སེམས་ ཅན་ ལས་ བོད་ ཀྱི་ མི་ རྒྱུད་ཆད་ཚུལ་ གྱི་
སྒྲུང་།འགྲོ་བ་མིའི་རིགས་རྒྱུད་ལྷ་ལས་ཆད་པའི་གཏམ་རྒྱུད་ནི་རང་རེའི་བོད་
ཙམ་དུ་མ་ཟད་འཛམ་གླིང་གི་ཡུལ་གྲུ་གཞན་པའི་མི་རིགས་ལའང་ཡོད་ཀྱང་།
བོད་རང་ལ་མི་རྒྱུད་ལྷ་ལས་ཆད་ཞེས་པའི་ཐ་སྙད་འདི་རླུང་ལྟར་གྲགས་པ་ཞིག་
ཡིན་པ་ཀུན་གྱིས་ཤེས་ལ། དེ་ཡང་མི་ལྷ་ལས་ཆད་པའི་བཤད་ཚུལ་དེ་དོན་ལ་
གནས་པའི་གཏམ་ཞིག་ཡིན་མིན་འདིར་གླེང་བར་མི་བྱ་ནའང། འདོད་ཚུལ་
དེ་རིག་པ་ཞིག་ཏུ་གྲུབ་པས་ན་རིག་པའི་གནས་ལུགས་ལྟར་འགྲོ་དགོས་པ་སྨྲས་
མ་དགོས། དེ་ལྟར་སྒྲུབ་ཚེ་ངེས་པར་དུ་མི་དེ་ཡང་ལྷའི་གནས་སྐབས་ཀྱི་དུས་
ཞིག་དང་། ལྷ་དང་མི་འདྲེས་མའི་དུས་སྐབས། མི་རྐྱང་པའི་དུས་སྐབས་
བཅས་ཡོད་དགོས་པ་རིག་པས་གྲུབ་ཕྱིར། བོད་གྱི་གནའ་རབས་ཀྱི་མི་རྣམས་
ལ་ལྷའི་སྒྲུང་དང་ལྷ་མིའི་ཡུལ་དུ་སྐྱབས་སུ་ལྷགས་པའི་སྒྲུང་། དེར་མི་མོ་དང་
བཤོས་ཏེ་མི་བརྒྱུད་ཆད་པའི་སྒྲུང་སོགས་ལུ་གུ་རྒྱུད་དུ་བྱུང་བ་ཡིན། ལྡེའུ་ཆོས་
འབྱུང་དུ། གཉའ་ཁྲིའི་བྱུང་རབས་ཆེན་མོ་སྟེ་ཅན་ལྔ་དང་ལོག་གནོན་ཆེན་པོ་
ལ་སོགས་བརྗོད་སྐབས། དེ་ཚོས་ཀྱང་སྟོད་ལྷ་རབས། བར་མངའ་དར། ཐ་
མ་གྱེས་མདའ་འམ་སིལ་ཆད་བགྱི་བར་གདའ། ཞེས་པ་ལས་ཤེས་སོ། །



གཉིས། རྒྱལ་རྒྱུད་ཆད་ཚུལ་གྱི་སྒྲུང་སྐོར་བཤད་པ།
༡ སྲིད་པ་ལྷའི་རབས། སྲིད་པའི་ལྷ་བྱ་བ་ནི་བོན་པོའི་ཆོས་ལུགས་ཀྱི་བཤད་
སྲོལ་ཞིག་སྟེ། དེ་རྣམས་གནམ་རིམ་པ་བཅུ་གསུམ་གྱི་སྟེང་ན་གནས་འཆའ་
ཞིང་རྗེས་སུ་འགྲོ་བ་མི་དང་འབྲེལ་བ་བྱུང་སྟེ་མིའི་རྗེར་བྱོན་པའི་ཚུལ་བཀའ་ཐང་
སྡེ་ལྔ་ལས། བོད་ཀྱི་རྒྱལ་པོ་འོ་དེ་སྤུར་རྒྱལ་དེ། །གནམ་གྱི་ལྷ་ལས་མི་ཡི་རྗེ་རུ་
གཤེགས། ། ཚངས་པ་གཤེགས་ནས་གནམ་ལྷ་ཐན་དགུར་བརྒྱུད། ། གནམ་
ཐན་སྤྲིན་ཐན་ཆར་ ཐན་ཐན་དགུར་བྱོན། ། རྟགས་ཆས་ཝལ་ཝལ་སྲས་པོ་
མཆེད་བཀི་རུ་སི། ། རྗེ་གཅིག་ཡབ་ལྷ་བརྡལ་དྲུག་བྱ་བ་བྱོན། །དེ་ལ་སྲས་
མཆོག་སྤུན་བདུན་འཁྲུངས་པ་ལས། །བར་ལྷ་ཚིགས་བདུན་ཡབ་ཡུམ་མཆེད་
ལ་གནོད། །ཡབ་ཡུམ་སྐོར་བོན་ཞང་པོའི་ཡུལ་དུ་སྤྲུགས། ། དམུ་བཟའ་ལྡེ་མེ་
བཙན་དང་བཤེས་པའི་སྲས། ། གཉའ་ཁྲི་ཡན་འཁྲུངས་སྲིད་པའི་ལྷ་རབས་
ཡིན། ། དེའི་སྐོར་ལ་ལྡེའུ་ཆོས་འབྱུང་དུ་གསལ་བ་འདི་ལྟར། སྟོད་ལྷ་རབས་
སམ་ཡོ་ག་ལྷ་གྱེས་ཅན་གྱི་དབང་དུ་བགྱིས་ན་གཞུང་ལས། དང་པོ་ཡེ་མེད་སྟོང་
པའི་ངང་ཉིད་ལས། ཞེས་པ་ལ་སོགས་པས་སྟོན་ཏེ། དང་པོ་བསྐལ་བས་
བསྐལ་སྲིད་པས་མ་སྲིད་ཙམ་ན། ཕྱ་ཡེ་མཁྱེན་ཆེན་པོ་བྱ་བ་གཅིག་སྲིད་པ་ཕྱ་
ཡིས་བསྐོས་ཏེ་བྱུང་། དེ་ལས་ཁོ་མ་འབྲོ་རྗེའི་ལེགས་པའི་ཧོར་དྲུག་ཅེས་པ་
གཅིག་སྲིད། དེའི་ཞལ་གྱི་ངད་པ་སྤྱན་གྱི་སྒྲོས་མ། དབུ་སྐྲ་ཕྱར་ཕྱོར་ཙམ་
གཅིག་གནས་པ་སྟེ། གནམ་ས་ཆ་མ་ཕྱེད་ཀྱི་བར་དུ་ཕུས་བཏབ་པས། གནམ་
ས་ཆ་ཕྱེད་དེ། གནམ་རིམ་པ་བཅུ་གསུམ་ནི་ཁང་རིམ་ཁང་དུ་ཡས་ཕུབ། ས་
རིམ་པ་བཅུ་གསུམ་ནི་གདན་དུ་མས་བཏིང་། གནམ་ས་གའུ་ཁ་སྦྱོར་དེའི་ནང་
དུ་འོད་དཀར་ནག་གཉིས་ས་སྲིད། དཀར་པོ་ཡོད་ཀྱི་ཁ་འཛིན། ནག་པོ་མེད་
[
《 བཀའ་ཐང་སྡེ་ལྔ།》 ཤོག་ངོས ༡༡༣་ན་གསལ།
48



ཀྱི་ཁ་འཛིན། ཡོད་མེད་གཉིས་ཀྱི་འཕྲོ་འདུ་ལས། གསེར་གྱི་མེ་ཏོག་སེར་པོ་
དང་། གཡུའི་མེ་ཏོག་སྔོན་པོར་སྲིད། གསེར་གྱི་མེ་ཏོག་སེར་པོས་ཡབ་ཀྱི་རྒྱུ་
བྱས། གཡུའི་པདྨ་སྔོན་པོས་ཡུམ་གྱི་རྒྱུ་བྱས་ནས། གཡུའི་པདྨ་སྔོན་པོས་ཡུམ་
གྱི་རྒྱུ་བྱས་ནས། ཡབ་ཡུམ་གཉིས་ཀྱི་འཕྲོ་འདུ་ལས། སྲིད་པའི་ལྷ་རྗེ་ཁ་དང་
སྐྱོལ་མེད་བྱ་བ་སྲིད། དེ་དང་ཡུམ་དབྱིངས་ཀྱི་སྐྱོལ་མེད་སྲིད་པའི་སྲས། མེས་
རྣམ་ལ་ཀར་གསུམ་དུ་སྲིད། དེ་དང་ཕྱ་ཟ་ཡེ་ཐན་མ་རུ་སྲིད་པའི་སྲས་སྐར་མ་
ཡོལ་ལྡེ། དེ་དང་གཡུ་རི་ཕྱུག་མོ་སྲིད་པའི་སྲས་ལྷ་རབས་མཆེད་བཞི་སྲིད།
དཀར་ནམ་རྒྱལ་བ། རྟིང་རྒྱུ་དཀར་པོ། ལྷ་ཁྲི་ཤེལ་དཀར། ཐ་ཆུང་རྩེར་རྩེར་
དང་བཞི་སྲིད། རྟིང་རྒྱུ་དཀར་པོ་ ཤར་ལུས་ འཕགས་ པོའི་ ལྷར་ གཤེགས།
དཀར་ནམ་རྒྱལ་བ། ནུབ་བ་ལང་སྤྱོད་ཀྱི་ལྷར་གཤེགས། ཁྲི་ཤེལ་དཀར་པོ་ལྷོ་
འཛམ་བུ་གླིང་གི་ལྷར་གཤེགས། ཐ་ཆུང་རྩེར་རྩེར་བྱང་སྒྲ་མི་སྙན་གྱི་ལྷར་
གཤེགས། ཁྲི་ཤེལ་དཀར་པོ་ལས་རྗེའི་འགུར་ལྷ་མཆེད་གསུམ་སྲིད། ཕྱི་ལྷ་
ཐོག་དཀར། བར་ལྷ་འོད་འབར། ནང་ལྷ་གུལ་རྒྱལ་གསུམ་དུ་སྲིད། དེ་
གསུམ་གྱི་ལྗགས་ཀྱིས་མཆིལ་མ་གནམ་དུ་གཏོར་བ་ལས། སྤྲིན་དཀར་ཕྱིང་
ཆུང་ཙམ་གཅིག་ཆགས། དེའི་དཀྱིལ་ན་དུང་གི་མི་ཕོ་དཀར་པོ་ལ། གཡུའི་རྭ་
ཆག་གང་སྐྱེས་པ་གཅིག་ཏུ་སྲིད། དེ་ལ་མིང་བཏགས་པ་གནམ་ཐེན་ཆེ། དེའི་
སྲས་དགུང་ཐེན་ཆེ། དེའི་སྲས་སྤྲིན་ཐེན་ཆེ། དེའི་སྲས་ཟིལ་ཐེན་ཆེ། དེའི་
སྲས་ཆར་ཐེན་ཆེ། དེའི་སྲས་མོང་ཐན་ཚེ། དེའི་སྲས་གནམ་ལ་རོང་རོང་། དེ་
དང་དབྱལ་ཆ་མ་ཏིང་དུ་བཤོས་པའི་སྲས་སྟག་ཆ་ཡལ་ཡོལ་ཞེས་བྱ། དེ་གནམ་
རིམ་པ་བཅུ་གསུམ་ཁ་ཡེལ་དང་བཅུ་བཞི། སྟེང་མེར་དང་བཅོ་ལྔའི་སྟེང་ཕོ་བྲང་
རྒྱུ་རིན་ཆེན་སྣ་ལྔ་ལས་གྲུབ་པ། རྨང་གཞི་ལྕགས་ལ་བྱས་པ། ཟུར་བཞི་གསེར་
གྱིས་སྤྲས་པ། བ་གམ་ཤེལ་དང་མཆོང་། ཁ་ཁྱེར་གཡུའི་བད། ལྕོག་བཞི་དུང་
ལ་བྱས་པ། ཐོག་ནི་ཤེལ་གྱིས་དགུ་རིས་སུ་ཕབ་སྟེ། ཕྱི་ནས་བལྟས་ན་ནང་
49



གསལ། ནང་ནས་བལྟས་པས་ཕྱི་གསལ་བའི་ནང་ན། རྒྱུ་རིན་པོ་ཆེ་སྣ་ཚོགས་
ཀྱི་ཁྲི་སྟེང་ན། ཡབ་སྟག་ཆ་ཡལ་ཡོལ་ཙམ་གཅིགསྐུ་མ་ཐང་གསེར་གྱི་སླག་ཆེན་
ལ། ཤེལ་གྱི་ཕུ་དུང་ཅན། གཡུའི་ཆ་ན་ཅན། སྤུ་ཚར་པ་རེ་རེ་ལ་དམག་སྐྱ་རེ་
འོང་བ་གཅིག་སྐུ་ལ་གསོལ། ཕྱག་ན་གསེར་གྱི་འགྱིང་འཁར་བསྣམས་ནས་
བཞུགས་སོ།།
དེ་དང་ཡུམ་ཚེ་ཟ་ཁྱད་ཁྱུད་བཤོས་པའི་སྲས། སྲིད་པའི་ལྷ་རབས་
མཆེད་བཞི་འཁྲུངས་སྟེ། ཡབ་ལྷ་བདལ་དྲུག ཕྱ་ལྷ་བྲམ་ཆེན། རྒྱ་ལྷ་འབྲོང་
ནམ། འོ་དེ་གུང་རྒྱལ། ལྷ་རབས་མཆེད་བཞི་ལྷ་ཡུལ་དུ་གང་སྡོད། མི་ཡུལ་དུ་
གང་བཞུད་ ཤོ་བཏབ་པས། གསིང་མ་སྔོ་མཐའ་རུ་བཞམས་པོ་ དཀར་པོ་
བཏིངས་ནས། ཆོ་ལོ་མིག་དགུ་དེ་ཕྱག་གི་སོར་ལ་བཀྲི། རྒྱ་རྒྱ་འབྲེང་འཕྲེང་
ཞེས་ཤོ་བཏབ་པས། ཡབ་ལྷ་བདལ་དྲུག་དང་། ཕྱ་ལྷ་བྲམ་ཆེན་གཉིས་རྒྱལ།
གཅུང་གཉིས་ཕམ་སྟེ། རྒྱ་ལྷ་འབྲོང་ནམ་རྒྱ་མི་མངས་ཀྱི་ལྷར་གཤེགས། སྲས་
དགུ་འཁྲུངས་སྟེ། ཁ་འོད་རྒྱལ་བ། ཟླ་འོད་རྒྱལ་བ། གྲགས་ཀྱི་ལྷ། དྲུང་གྲུས་
ཀྱི་རྗེ། ཁོ་དེ་སང་པ། ཁུ་འཕངས་རྒྱལ་བ། དགུ་སོར་ཕྱུག་པ། ཁ་དང་ཆེན་
པོ། གར་གར་རྗེ་དང་དགུའོ། འོ་དེ་གུང་རྒྱལ་བྱ་བ་དེ། ནམ་མཁའ་འཕྲུལ་
ཙམ་ན་བཞུགས་པའི་གནམ་གྱི་ཐང་ང་དགུ་དང་བཤོས་པའི་སྲས་དགུ་བརྒྱ་རྩ་
གཅིག་འཁྲུངས་སོ། ཆར་བབས་པའི་གྲངས་བས་མང་བའི་ལྷ་བྲན་ཀུན་གྱི་ཡབ་
མཛད་དོ། བར་སྣང་ལ་བཞུགས་པའི་ཚེ་འོ་ལྷ་འབྲེང་འཕྲེང་ངོ་། བར་གྱི་ཐང་
ང་དགུ་དང་བཤོས་པའི་སྲས་རི་རབ་ཀྱི་རྡུལ་ཕྲན་བས་མང་བའི་ལྷ་བྲན་ཀུན་གྱི་
ཡབ་མཛད། ས་དོག་ལ་གཤེགས་པའི་ཚེ། ལྷ་ཁུ་ཡུག་མང་སྐྱེས་ཞེས་ཀྱང་བྱ།
འོ་ལྷ་ཤ་ཟན་ཞེས་ཀྱང་བྱ། ས་སྡེ་བརྒྱད་ཀྱི་ཆོས་མཛད། མི་མངས་ཀྱི་ལྷར་
གཤེགས། ལྷ་དགུའི་ཡབ་ལགས་སོ། ཁུ་ཟ་ཁུ་མ་དང་བཤོས་པའི་སྲས། ཡར་
ལྷ་ཤམ་པོ་དང་གཅིག འཆིམས་ཡུལ་ནག་པོ་དགུ་སུལ་དུ་བྱོན། ཁབ་ཁ་ཟ་
50.



ཧོར་སྨན་དང་བཤོས་པའི་སྲས་འཆིམས་ལྷ་ཐན་ཚོ་དང་གཉིས། ཁབ་ཕྱི་མོ་
གཡག་སྔོ་མ་དང་བཤོས་པའི་སྲས། གཅེན་དབྱེ་ལྷ་སྤྱི་དཀར་གཅུང་གྲོ་ལ་གུང་
བུ། ཁབ་བྱ་བཟའ་མཐོང་སྨན་དང་བཤོས་པའི་སྲས་གཅེན་རྩང་ལྷ་པུ་དར།
གཅུང་རྩ་ལྷ་བྱེའུ། ཁབ་ཐང་ང་ཐང་དང་བཤོས་པའི་སྲས། དྭགས་ལྷ་སྒམ་པོ།
སྲིན་ཡུལ་གཤེགས་ནས་སྲིན་བཟའ་སྦྱར་ལྕམ་མ་དང་བཤོས་པའི་སྲས་ཐང་ལྷ་
ཡར་བཞུར། ཀོང་ཡུལ་དུ་གཤེགས་ནས་ཐང་ང་ཀོང་མོ་ཐང་དང་བཤོས་པའི་
སྲས་ཀོང་ལྷ་དེ་ཡགདེ་ནས་ཆབ་མ་སྨོན་མོ་ཐང་དང་བཤོས་པའི་སྲས་སྒམ་ལྷའི་
ལྷ་སྲས་སོ།
ཕྱ་ལྷ་བྲམ་ཆེན་མགོན་བཙུན་པའི་ལྷར་གཤེགས་ཏེ། ཕྱ་ལྕམ་དྲལ་དྲུག་
ལ། ཕྱུ་མི་མཁྱེན་མཁྱེན་ཆེན་པོ། ཕྱུ་བུ་ཡང་དཀར། ཕྱྭ་བུ་ང་འབྲང་དཀར།
ཕྱ་རྗེ་ཟོ་ཟོ། སྲིང་མོ་ཕྱ་ལྕམ་མ་དང་། ཕྱ་ལྕམ་འབྲུག་མོ་མ་དང་དྲུག་གོ
གཅེན་ཡབ་ལྷ་བདལ་དྲུག་དེ་གནམ་རིམ་པ་བཅུ་གསུམ་གྱི་སྟེང་ན་ལྷ་ཐམས་
ཅད་ཀྱི་རྗེ་མཛད། མཐོ་ལ་ཡོགས་ཀྱི་མངའ་བདག་དམའ་བྱིངས་ཀྱི་རྒྱན་རྐྱེན།
ཟ་མ་ཕུད་ཀྱི་མངའ་བདག་གོ།
དེ་དང་ཡུམ་དམུ་བཙུན་གྲི་སྨན་དུ་བཤོས་པའི་སྲས། ལྕམ་སྲིང་བརྒྱད་
ལ། ཡར་གྱི་གཅེན་གསུམ། རོང་རོང་རྩོལ་པོ། ཁྲི་ཁ་སྟག་གཟིག ། ཐན་ཚོ་
ཟོ་འབྲང་ངོ་། མར་གྱི་གཅུང་གསུམ་ལ་ལྷེ་རྗེ་གུང་རྩན། ལྷེ་རྗེ་ཐོག་རྩན། ལྷེ་
རྗེ་ཟིན་གདགས་སོ། ཁྲི་བར་གྱི་བདུན་ཚིགས་དང་བདུན་ནོ། སྲུང་མོ་ཐང་ང་
ལྷ་མོ་དང་བརྒྱད་དོ། རོང་རོང་རྩོལ་པོ་དང། ཁབ་དམུ་བཟའ་མཐིང་ཁུག་
སྨན་དུ་བཤོས་པའི་སྲས་མཆེད་དགུ་ལ། ཞང་ཞུང་གི་ལྷར་གྱེས་ཏེ། གེ་གོད་མེ་
རུང་། ཚངས་ལྷ། ཕ་འབྲུམ། རྨ་ཚེས། ཕོ་འབྲང་། རྨ་གེ་གོད། ཡོ་ཕྱལ་ལོ།
ཁྲི་ཁ་སྟག་གཟིག་དང་ཁབ་གླང་བཟའ་ཁྲི་མར་བཤོས་པའི་སྲས་མཆེད་ལྔ་སུམ་
པའི་ལྷར་གྱེས་ཏེ། འུར་རལ། ཅུང་ཟུངས། ཨ་གད། ཨི་གད། ད་ཀྱང་ངོ༌།



ཐན་ཚོ་ཟོ་འབྲང་དང་ཁབ་འོལ་མ་བཟའ་སྟོང་སྡེ་སྨན་དུ་བཤོས་པའི་སྲས་འར་
བརྒྱད་ཀྱི་ལྷར་གཤེགས་སོ། མར་གྱི་གཅུང་གསུམ། ལྡེ་རྗེ་གུང་རྩན་དང་ཁབ་
སྟོང་བཟའ་ཆོ་ཆོ་སྨན་དུ་བཤོས་པའི་སྲས་མཆེད་བདུན་ལ། མཐོ་ལ་རྩས་ཀྱི་ལྷ་
དམའ་གྲུ་རྩས་ཀྱི་ལྷ། ཡུལ་གྱི་ཡུལ་ལྷ། མཁར་གྱི་རྩེ་ལྷ། ཕྱི་ལྷ་དང་ནང་ལྷ།
སྒོ་ལྷ་དང་བདུན་ནོ། ལྷེ་རྗེ་ཐོག་རྩན་དང་ཁབ་གཙང་ལེ་ཤོད་སྨན་དུ་བཤོས་
པའི་སྲས་དང་ལ་ལྷ་དགུར་གྱེས་སྟེ། དཔལ་སྟོང་རྩེ། དཔལ་རྫིང་དང་། ལྷ་ཕོ་
དང་། དཔལ་རྟ་ཕོ་དང། དཔལ་མདུང་འཕྲང་མདུང་དང་། དཔལ་པ་ཚེ་ཧེ་
བྲག་དང་། དཔལ་འབྲིང་ལྕང་འབྲིང་དང་། དཔལ་འཇུག་ཏིང་འཇུག་གོ་
( གཅིག་ཆད་) ལྷ་རྗེ་ཟིན་གདགས་དང་གསལ་འཇོན་མ་བཤོས་པའི་སྲས།
ཞིང་ལྷ་ཚངས་པ། ཆུ་ལྷ་བྱང་ཡུག དོག་ལྷ་མོན་བུ། ཀ་ཡ་བཙན་པོའི་ནང་ལྷ།
མུ་ཡ་བཙན་མོའི་ནང་ལྷ། ཚེས་ལྷ་སྨང་པོའི་བུ་ལྷའོ། དེ་ལྟར་དྲུག་ནི་དཔོན་གྱི་
སྐབས་ན་སྦལ་ཁ་དྲུག་ཏུ་འདྲེན་ནོ། སྲིང་མོ་ཐང་ང་ལྷ་མོ་ལས་གྱེས་པ་ནི།
ནང་ལྷ་ཡུམ་བཅུ་དང་འཁྲིག་མོ་བུ་དགུའོ། །
བར་གྱི་བདུན་ཚིགས་ཏེ་དམུ་ཡུལ་དུ་སྤྲུགས་ཏེ་སྲས་ནི་གཉའ་ཁྲི་བར་གྱི་
བདུན་ཚིགས་སྟེ། ཡར་ཡབ་དང་གཅེན་ལ་གནོད། མར་ཡུལ་དང་གཅིང་ལ་
གནོད་ནས། ཞང་ལུང་ཡུལ་དུ་སོང་ཞིག་བཀའ་སྒོ་སྟེ་འགྲོ་མ་ཉན་པ་ལ་དཀོར་
གྱི་རྣམ་པ་མང་པོ་དང་། སྐུ་སྲུང་ལྡེའུ་རིན་ཆེན་མཆེད་བདུན་དང་། སྐུ་ལྷ་ཀ་
ཡ་མུ་ཡ་དང་། ལྷོ་གླང་རུ་ཀར་དང་། དུང་འཕར་པོ་འཕར་ཆུང་དང་བཅས་
བྱིན་ནས་གནམ་རིམ་པ་བཅུ་གསུམ་གྱི་སྟེང་དུ་ཞང་པོ་དམུ་རྗེ་བཙན་པོའི་ཡུལ་
ངམ་འབྲང་ལྕང་འབྲང་དུ་གཤེགས་སྟེ་བཞུགས་སོ། ཞང་དམུ་ཡུལ་གྱི་ཐང་ཐང་
གི་སྲས་མོ་མཆེད་གསུམ་ལ། ཕུ་མོ་དྲེ་དམུ་དྲེ་བཙན་མོ་དང་ཁྲི་བར་གྱི་བདུན་
ཚིགས་བཤོས་པའི་སྲས་དེས་ཡུམ་གྱི་ལྷུམས་ནས་གསོལ་པ། ཀྱེ་ཡུམ་གཅིག་
ཡར་གཤེགས་ན་ནི་ཡུམ་གྲོངས་འགྲོ། མར་གཤེགས་ན་ནི་སྲས་མནོལ་བས་
52



སྒལ་པའི་མཁར་གཅིག་དབྱེ་བར་གསོལ་བྱས་ནས། སོག་ཕྲག་གཡས་པ་ནས་
བྱོན་ནས་མའི་གཉའ་བ་ནས་བྱོན་པས། མཚན་ཡང་གཉའ་ཁྲི་བཙན་པོར་
བཏགས་སོ། འབྲིང་མོ་དྲེ་བཙུན་སྨུག་མོ་དང་མི་བོན་ལྷ་བོན་རྒྱུ་འབྲོང་ཏམ་
ཆེན་པོ་བཤོད་པའི་སྲས་མཚེ་མི་གཤེན་གྱི་དམུ་རྒྱལ་ཚ་དང་། གཅོའུ་གཤེན་གྱི་
ཕྱ་དཀར་ཚ་གཉིས་སོ། ཐ་ཆུང་དྲེ་དམུ་དྲེ་དང་། སྟངས་ས་བླ་མགོན་དུ་བཤོས་
པའི་སྲས་ཀྱིས་ཀྱང་ཡུམ་ལྷུམས་ནས་གསོལ་པ། ཡར་འགྲོ་ཡུལ་གྲོངས་མར་
འགྲོ་སྲས་བཙོག་པས་རྩི་བས་མའི་སྒོ་དབྱེ་བར་གསོལ་བྱས་པས། རྩིབས་མའི་
སྒོ་བར་ནས་བལྟམས་པས་མཚན་ཡང་རྩིབས་ཀྱི་ལྷ་སྐར་མ་ཡོལ་ལྡེར་བཏགས་
ཡབ་གངས་ཁྱད་ཁྱུད་དང་ཡུམ་མུན་ཐབ་ཐིབ་དུ་བཤོད་པའི་སྲས་སྐྱེ་བོ་
ལུས་ཀྱི་ལྷ་ལྔ་བྱུང་སྟེ། སྐུ་ལས་འཁྲུངས་པའི་སྐུ་ལྷ་བྲེ་དགུ། ཐུགས་ལས་
འཁྲུངས་པའི་སྲོག་ལྷ་ཉམས་ཆེན། མགུལ་ལས་འཁྲུངས་པའི་མགུལ་ལྷ་བྱང་
བཞུར། ལྗགས་ལས་འཁྲུངས་པའི་ལྗགས་ལྷ་འཕུལ་པོ། ཚིགས་ལས་འཁྲུངས་
པའི་སྲས་ཚིགས་ལྷ་གུར་བུའོ། དུས་སྐབས་དེ་ཙམ་ན་བོད་ཁམས་ཕ་དགུ་ལ་
རྒྱལ་ཕྲན་བཅུ་གཉིས་ཀྱི་སྲིད་མ་ཐེག་སྟེ། འདུན་མ་བསྡུས་ནས་མཆིད་བསྒོས་
པས། འོ་སྐོལ་ལ་རྗེ་བདེན་པ་མཐུ་དང་རྫུ་འཕྲུལ་ཅན་གཅིག་བཙལ་དགོས་ན་
ག་ན་ཡོད་བཅས་བསྒྲོས་པས། བར་སྣང་ནས་ལྷས་སྒྲ་བསྒྲགས་པ། ཀ་ཡེ་བོད་
འབངས་མགོ་ནག་གི་རྗེ་འདོད་ན་དམུ་ཡུལ་ངམ་འབྲང་ལྕང་འབྲང་བྱ་བ་ན། །
གནམ་རིམ་པ་བདུན་གྱི་སྟེང་། གསེར་མཁར་གཡུ་བད་ཅན་གྱི་ནང་ན་ལྷའི་
གདུང་དམུའི་ཚ་ལྷ་རྗེ་གཉའ་ཁྲི་བཙན་པོ་བྱ་བ་བཞུགས་ཀྱི་མགོ་ནག་གི་རྗེར་
སྤྱན་དྲོངས་ཤིག་བྱ་བའི་སྒྲ་བྱུང་ངོ་། དེ་ནས་སྤྱན་དྲང་ངོ་བྱས་པ་ལ། ཡང་
ནམ་མཁའ་ནས་སྒྲ་བྱུང་པ། ཀ་ཡེ་བོད་འབངས་ཕ་དགུ་གཞན་སུས་ཀྱང་སྤྱན་
མི་འདྲོང་སྟེ། ས་བླ་མགོན་བུའི་སྲས་རྩིབས་ཀྱི་ལྷ་སྐར་མ་ཡོལ་ལྡེ་ལ་ཞུས་དང་



ཟེར་ནས། དེ་ལ་ཞུས་པས། རྩིབས་ཀྱི་ལྷ་སྐར་མ་ཡོལ་ལྡེས་རྗེ་གཉའ་ཁྲི་བཙན་
པོ་ལ་ཞུས་པ། ཀྱེ་རྗེ་གཉའ་ཁྲི་བཙན་པོ་ལགས། ཡུལ་ལ་ག་གླིང་དྲུག་དོག་ས་
མ་གི་ན། བོད་འབངས་ཕ་དགུ་ལ་ཡུལ་ན་ནི་རྗེ་མི་བཞུགས། ཁ་ཐོགས་ཀུན་
ནི་རྗེ། གནམ་ལ་གཡག་མ་མཆིས་རུ་རིང་ཀུན་ཀྱང་གཡག དོག་ལ་ཆབ་མ་
མཆིས། སྦུར་དང་ལོང་ངེ་ལོང་། རྟ་ལ་རྐྱེན་མ་མཆིས་ངམ་གྲོག་ཆོད་དེ་ཆོད།
མི་རྗེ་མེད་ཀྱི་རྗེར་གཤེགས། གཡག་བདག་མེད་ཀྱི་བདག་ཏུ་གཤེགས། དུད་
རྐྱེན་མེད་ཀྱི་རྐྱེན་དུ་གཤེགས་ཞུས་པས། རྗེ་གཉའ་ཁྲི་བཙན་པོའི་ཞལ་ནས་
ས་མ་གི་ན་རྐྱེན་སྣ་སོགས་ཡོད། རྐུ་ཡོད། དུག་ཡོད། སྡང་ཡོད། དགྲ་ཡོད།
གདོན་ཡོད། རྫུན་ཡོད། སྲི་ཡོད། ཅན་ཡོན། བྱད་སྟེམས་ཡོད། གཡོ་ཡོད།
ང་མི་འགརོ་གསུངས་མ་གནང་ངོ་། ཡང་བསྐྱར་ཏེ་ཞུས་པ། རྐུ་ལ་ལན་མཆིས།
སྡང་ལ་བྱམས་མཆིས། དུག་ལ་སྨན་མཆིས། དགྲ་ལ་ཟིན་མཆིས། གདོན་ལ་
ལྷ་མཆིས། རྫུན་ལ་བདེན་མཆིས། སྲི་དང་ཅན་ལ་ གནན་ཐབས་མཆིས།
བྱད་ལྟེམས་ ལ་བསྒྲལ་ ཐབས་མཆིས། གཡོ་ ལ་ དྲང་མཆིས། གཡག་ལ་ནི་
མཚོན་མཆིས། འོ་སྐོལ་གཉིས་ཀྱང་མིའུ་ཉེ། ཤིང་སེ་བ་བཞིན། ཤ་རུས་
ཐོགས་ཞིམ། གོས་གཡང་བལ་དྲོ། མི་རྗེ་མེད་ཀྱི་རྗེ་དང་གཡག་བདག་མེད་ཀྱི་
བདག་ཏུ་ཅིས་ཀྱང་གཤེགས་འཚལ་ཞུས་པས། གནང་ནས་ཡབ་ཀྱིས་དཀོར་
བྱིན་པ། སྐུ་ལ་རི་རྫི་མགོན་བུ། ལྷ་སྟག་གཡག་གསེར་གྱི་ལྷ་སྲས་དང་བཅས་
པ། སྐུ་སྲུང་ལྡེའུ་རིན་ཆེན་བདུན། ལྷེ་གླང་རུ་དཀར་དང་བཅས་པ་གནང་ངོ་།
ཞང་པོ་དམུ་ཡིས་དཀོར་བྱིན་པ། དམུ་ཁྲབ་ཤོལ་མོ། དམུ་རྨོག་དམུ་
ལུགས། དམུ་མདུང་ཟངས་གཡགདམུ་ཕུབ་གོང་ཁྲོད། རལ་གྲི་ཤེལ་གྱི་གླང་
མཚོ་ཤེལ་གྱི་དམུ་ཚ། དམུ་སྐས་རིམ་དགུ དམུ་འབྲང་ཟངས་ཡག་རྣམས་བྱིན་
ནོ། ཡུམ་གྱིས་དཀོར་ནོར་བྱིན་པ། གཉན་གཡུ་འོད་ལམ། མེ་རང་འབར།
ཆུ་རང་འཆུ། མཆིག་རང་གྲོལ། སླ་ང་རང་རྔོད། རང་ཐགས་རང་བསྐོར།
54



སྡེར་རང་འདྲེན། ཡབ་ཀྱིས་དཀོར་ནོར་བྱིན་པ། དུང་འཕར་པོ་འཕར་ཆུང་།
དཔལ་གྱི་གཞུ་རང་རྡུང་ དཔལ་གྱི་མདའ་རང་འཕེན། ཁྲབ་རང་གོན། ཕུབ་
རང་གོན། མདུང་རང་འདེབས། ཕྱག་ཚང་པ་ཡོས་འདྲེན། གཡོས་པ་རང་
བྱེད། གྲི་གཤེན་ལྡམ་བུ། འདུར་གཤེན་ནར་ལ་སོགས་པ་རྣམས་བྱིན་ནོ། །
དོན་ལ་སྤྱན་དྲངས་གཤེགས་རབས་ཉི་ཤུ་བདུན་སྐད་པ། དེ་ནས་ཕ་བ་
ཐག་རིང་རྩེ་དགུ་ལ་དགུ། འཚེ་མིས་འཚེ་བཙུགས། དུང་འཕར་པོ་འཕར་ཆུང་
གིས་སྒྲ་བསྒྲགས། དམུ་འབྲང་ཟངས་ཡག་ལ་ཕྱག་འཇུས། དམུ་སྐས་རིམ་དགུ་
ལ་ཞབས་བརྟེན་ནས། ནམ་མཁའ་འཕྲུལ་ཙམ་དུ་གཤེགས་པ་དང་གཅིག
དེ་ནས་གནམ་གྱི་མཐོང་ཕྱེ། སྤྲིན་གྱི་གོ་བསལ་ནས་ས་དོག་ལ་གཟིགས་
པས། རི་གཟིགས་ཀྱི་ནང་ནས་ལྷ་རི་གྱང་ཏོ་ལས་མཐོ་ཞིང་བཙན་པ་མ་མཆིས།
ཐང་གཟིགས་ཀྱི་ནང་། ཀོང་ཡུལ་སེ་མོ་གྲུ་བཞི་ལས་རྒྱ་ཆེ་ཞིང་བཤམས་ལེགས་
པ་མ་གཟིགས། ཡུལ་གཟིགས་ཀྱི་ནང་ནས་ཡར་མོ་རྣམ་བཞི་ལས་བཟང་ཞིང་
གཤིན་པ་མ་མཆིས། འབྲོག་གཟིགས་ཀྱི་ནང་ནས་ཡར་འབྲོག་རྣམ་གསུམ་
ལས་བཟང་བ་མ་གཟིགས། ཆབ་གཟིགས་ཀྱི་ནང་ནས་གཙང་ཆབ་སྔོན་མོ་
དང་ཤམ་ཆུ་ལས་གཙང་བ་མ་མཆིས་པར་གཟིགས་ནས། གཡུ་ཡུལ་གཡམ་
ཁང་དུ་གཤེགས་སོ།
དེ་ནས་གཡུ་ ཡུལ་ དྲང་པར་ གཤེགས། དེ་ནས་གཡུ་ཡུལ་བར་དོར་
གཤེགས། དེ་ནས་ཤར་ཕྱོགས་ལ་དོར་གཤེགས། དེའི་དུས་སུ་གོར་གཉན་ཕ་
བོང་གིས་ཕྱག་བགྱིས་ཏེ་འདུར་དང་གོང་ངེ་གོང་། ཤིང་གཉན་སེ་སྐྱེར་གྱིས་
ཕྱག་བྱས་ཏེ་འདར་དང་ཡེད་དེ་ཡེད། ཆབ་གཉན་ལུ་མས་ཕྱག་བྱས་ཏེ་སྔོ་དང་
སི་ལི་ལི། དེ་ནས་གྱང་ཏོ་ཐོག་ཡངས་སུ་གཤེགས། དེ་ནས་བླ་འགྲུམ་གྱང་
མདོར་གཤེགས། དེ་ནས་ནགས་མ་བྱ་ཚང་ཅན་དུ་གཤེགས། དེ་ནས་ཤིང་མི་
ལེ་གྲུམ་ཤིང་གི་རྩར་གཤེགས། དེའི་དུས་སུ་སྲིན་གྱི་དགྲ་མདོས་བྱུང། ཉང་
55



སྲིན་དང་ཀོང་སྲིན་ཁ་གཡེལ་ནས། སྲིན་གཡབ་དམར་པོ་གཅིག་དབྱུགས་ནས་
བྱུང་བ་ལ། སྐྱེས་ལྡེའུ་རིན་ཆེན་མཆེད་བདུན་གྱིས་སྐུ་སྲུང་། ལྷོ་གླང་རུ་དཀར་
གྱིས་རུའི་དབལ་བརྡར་ནས་བརྡུངས། དུང་འཕར་པོ་འཕར་ཆུང་གིས་རང་
བུས། ཁྲབ་ཀྱིས་རང་གོན། ཕུབ་ཀྱིས་རང་གོན། རལ་གྲི་དང་ཆུ་གྲིས་རང་
བཏབ། མདུང་གི་རང་དྲངས། གཞུ་རང་བདུངས། དཔལ་གྱི་མདའ་རང་
འཕངས། དེ་རྣམས་ཀྱིས་ཉང་སྲིན་དང་ཀོང་སྲིན་བསད་དེ། ཤ་བོར་བས་རི་
དམར། ཁྲག་སྐྱིལ་བས་མཚོ་སྨུག་གོ། ཤིང་མུ་ལེ་གྲུམ་ཤིང་གི་ཁ་ནས་མདའ་ལྔ་
འཕངས། སོར་བཞི་ཞིག་པས་ཞལ་ཏ་སྒམ་གྱིས་མཛད་ནས། སྒམ་ལྷ་བོ་ལྷ་
སྲས་ཀྱི་ཞལ་ནས། དུས་འདིར་ཡུལ་འདིའི་རྗེར་གཤེགས། གདགས་སུ་ནི་
གདུགས་བརྡལ་ལོ་ གསུངས་ནས། བཅུད་ས་བོན་རླུང་དང་འདྲ་བ་གཅིག་
དབྱལ་སྟག་པ་ཏིང་རུམ་གྱི་ལྷུམས་སུ་ཞུགས་པ་ལས། སྲས་གཅིག་འཁྲུངས་པ་
ནི་ལྷ་འོད་གྲགས་ཀྱི་བུ་གུང་གཟིགས། དེས་རྗེ་གཉའ་ཁྲི་བཙན་པོའི་ལྷ་བོན་
བྱས། མ་མ་དྲོ་ཞལ་སྐྱིད་ལྡིང་གིས་མར་མེ་བཏེགས་ཏེ། སྤྱན་མངར་འོད་
ལྟེམས། ཕ་བ་གྲོ་ཟ་སྐྱིད་རྒྱལ་གྱིས་རུ་ཚོད་སྔར་རོན་ཕུལ། ལྷ་གོས་བསིལ་ལེ་མ་
སྤངས་ནས་མི་གོས་དར་ཟབ་གསོལ། ལྷ་བསང་གར་བུ་སྤངས་ནས་མི་བསང་
སྣར་མོ་གསོལ། ལྷ་ སྐྱེམས་བྱང་ཁུ་སྤུངས་ནས་མི་ སྐྱེམས་སྔོན་མོ་དང་དིང་
འབྲས་ཆང་སྔོན་མོ་གསོལ་ནས་མི་ཡུལ་སྐྱི་མཐིང་དུ་གཤེགས། དེ་ནས་མཚོ་
དང་སྐོའི་འགྲམ་དུ་གཤེགས། དེ་ནས་བྲག་གི་བྲག་དམར་པོར་གཤེགས། དེ་
ནས་བླ་མ་དངས་མ་འབྲིང་བཅུར་གཤེགས། དེ་ནས་དོགས་མོ་དོག་ཉེན་དུ་
གཤེགས། དེ་ནས་ཉག་ཉི་རྒྱབ་དམར་དུ་གཤེགས། དེ་ནས་དྭགས་ཡེན་
མཁར་དུ་གཤེགས། དེ་ནང་ང་ལ་གཡའ་མ་གོང་དུ་གཤེགས། དེ་ནས་དྭགས་
ཡུལ་ཤིང་ནག་ཏུ་གཤེགས། དེ་ནས་བྲ་ལ་སྒོ་དྲུག་ཏུ་གཤེགས།
དེའི་ཚེ་བུད་ཀྱི་བྲམ་སྣར་བྱིས་པ་ཁྲེ་ཁྲེ་ཅན་ལུས་ལ་བྱའི་སྤུས་བརྒྱན་པ་



གསུམ་དང་ཕྲད་དོ། བྱིས་པ་དེ་གསུམ་མོན་གྱིས་ལྟས་ངན་དུ་བཏོང་བ་ཡིན་ཏེ།
དེ་གསུམ་བཟུང་སྟེ་ཁྲིད་པས། མོན་སྐད་མ་གོ་ནས། རང་གི་མཆིས་ཚིག་ལས་
གཅིག་ལ་ལྷོ་ན་ ག་བེར་བཏགས། གཅིག་ལ་སྙགས་ལྕང་ཀ་བེར་བཏགས།
གཅིག་གིས་མྱང་གོང་དུ་ཕྱིར་བསྡད་ནས་ཡིབ་སྟེ། ལོ་རོང་རོང་དུ་བྲོས་ཏེ་ཧོར་
གྱི་འགརྨ་མཁར་དུ་བབས་པ་ལ་མྱང་གོང་ངན་ལེ་བཙོག་དུ་བཏགས་པ་ནི་ཉང་
གི་མེས་པོ་ལགས་སོ། གཉིས་པ་ཚུར་ལ་འོངས་པ་ནི་ལྷོ་དང་སྙགས་གཉིས་ཀྱི་
མེས་པོ་ལགས་སོ། བྲ་ལ་སྒོ་དྲུག་ནས་ཤར་ལ་འབྲིང་ལུང་དུ་གཤེགས། དེ་ནས་
དྲེ་ང་བྲམ་སྣར་གཤེགས། དེ་ནས་ལྷ་ལུང་སྟག་པར་གཤེགས། དེ་ནས་ཀླུ་མོ་
སྦྱང་པར་གཤེགས། དེ་ནས་ཡར་ཁྱིམ་སོག་ཀར་གཤེགས། དེ་ནས་ཁྱིམ་བུ་
གོར་གོར་དུ་གཤེགས། དེ་ནས་རྩང་ཐུད་གསུ་དུ་གཤེགས། དེ་ནས་བཙན་
ཐང་སྒོ་བཞིར་གཤེགས། དེ་ནས་བཚན་ཐང་སྒོ་བཞིར་གཤེགས། དེ་ནས་
འཕར་པོ་ཟོ་བྲང་དུ་གཤེགས་སོ། དེ་ནས་སྐུ་མཁར་ཡུན་བུ་བླ་སྒང་བརྩིགས་ཏེ།
སུམ་པ་ཤང་གི་རྒྱལ་པོ་བཏུལ་སྟེ་རྫུ་འཕྲུལ་དང་ལྡན་ནོ།
དེ་ནས་ ཁད་ ཀྱིས་ རྒྱལ་ ཕྲན་ བཅུ་ གཉིས་ ཀྱི་ གཉེན་ པོ་ མཛད་ནས།
འགྲེང་མགོ་ནག་གི་རྗེ་དང་དུད་རྔོག་ཆགས་ཀྱི་རྐྱེན་དང་བདག་པོ་མཛད་དོ།
དེ་ལྟར་གཤེགས་རབས་ཉི་ཤུ་རྩ་བདུན་གྱིས་བྱོན་ཏེ་དེ་ནི་ཡི་གེ་ལྷ་གྱེས་ཅན་གྱི་
ལོ་རྒྱུས་རྫོགས་ཏེ་སྟོད་ལྷ་རབས་སོ། །
རླངས་ཀྱི་པོ་ཏི་བསེ་རུ་རྒྱས་པ་ལས་རླངས་ཀྱི་མི་རབས་ཆགས་ཚུལ་གྱི་
སྐོར་བཤད་སྐབས་སྔོན་བོན་ཀྱི་སྲིད་པ་ཆགས་ཚུལ་གྱི་སྒྲུང་དང་མཐུན་པར་སྒོ་ང་
ལས་སྐྱེས་པར་བཤད་པ་འདིར་བལྟས་ན། འཇིག་རྟེན་སྒོ་ང་ལས་གྲོལ་བའི་ལྟ་
ཚུལ་འདི་བོད་ཀྱི་ཆེས་ཐོག་མའི་བསམ་བློ་ཞིག་ཡིན་སྙམ། དེ་ལས། འབངས་
《ལྡེའུ་ཆོས་འབྱུང་》 ཤོག་ངོས༢༢༧ནས༢ ༣༨ བར་ན་གསལ་



ཀྱི་མི་རབས་ལ་འབྱུང་བ་རྣམ་པ་ལྔའི་སྙིང་པོ་ལས། སྒོ་ང་ཆེན་པོ་གཅིག་ཡོང་བ།
ཕྱིའི་སྒོང་ཤུན་ལ། ལྷ་བྲག་དཀར་པོ་ཆགས། ནང་གི་སྒོང་ཆུ་ལ། དུང་མཚོ་
དཀར་མོར་འཁྱུལ། བར་གྱི་སྒོ་ངའི་དར་ཆ་ལ། རིགས་དྲུག་སེམས་ཅན་ཀུན་
ཏུ་གྲོལ། སྒོ་ང་ཕུམ་གྱི་བཅོ་བརྒྱད་ཆགས། སྒོ་ང་བཅོ་བརྒྱད་འབྲིང་བ་དེ།
དུང་སྒོང་གཅིག་ཏུ་ཡར་ནས་བྱུང་། དེ་ནི་སྨོན་པའི་མི་བོ་ལུམ་ལུམ་ཡིན། དེ་
ལ་རྣམ་ལྔའི་རིག་པ་མེད་པ། བསམ་པའི་སེམས་ཡོད་པས། ལྟ་བའི་མིག་
དགོས་བསམ་པ་ལ། ཡེ་ཤེས་ཀྱི་སྤྱན་དོད། དྲི་བཟང་རིག་པའི་ཤངས་དོད།
སྒྲ་སྙན་ཚོར་བའི་སྙན་དོད། དུག་ལྔ་གཅོད་པའི་ཚེམས་དོད། རོ་མྱོང་བའི་
ལྗགས་དོད། ས་གཞི་འཁོད་པའི་ཕྱག་དོད། རྫུ་འཕྲུལ་བཞུད་པའི་ཞབས་དོད་
པས་གང་བསམ་བསམ་ལམ་ལམ་དོད་བྱུང་བས། ཁོང་རང་གིས་མིང་བཏགས་
པ། སྨོན་མི་བསམ་པ། བླུམ་བླུམ་ལང་ལམ་ཏུ་བཏགས་སོ། དེར་ཡེ་ནས་
སྨོན་པས་ཡེ་སྨོན་རྒྱལ་པོར་བཏགས་སོ། འབུམ་ཚོའི་མེས་པོ་ཡིན་པས། སྟོན་
པ་འབུམ་མེ། ཡེ་ནས་སངས་ནས་འབུམ་ཚོའི་གཙོ་ལ་བཞུགས་པས། སངས་
པོའི་འབུམ་ཁྲི་ཞེས་བཏགས་སོ། དེས། ཡུམ་ཆུ་ལྕག་རྒྱལ་མོ་ཁབ་ཏུ་བཞེས་
པའི་སྲས་ནི། ལྷ་སྲས་སྤྱི་གཙུག་རྒྱལ་བ་ཞེས་ཀྱང་བྱ། སྲིད་བུ་འདོད་ཙམ་ཞེས་
ཀྱང་བྱ། འཕྲུལ་སྲས་དབང་ལྡན་ཞེས་ཀྱང་བྱ། དེས་དུང་ཟ་དངུལ་མོ་ཁབ་ཏུ་
བཞེས་པའི་སྲས་ལ་བཀོ་སྲས་སྐྱེས་ཅིགདེའི་སྲས་སྨྲ་མི་རབས་མཆེད་གསུམ་
ལས། དེ་རྣམས་ནི་མི་ལ་ལྷར་མིང་བཏགས་པ་ནི། སྲིད་པ་མི་རབས་མཆེད་
དགུ་ནི་མུ་ཏིག་བསྟར་ལ་བརྒྱུས་པ་ལྟ་བུ་ཞིག་ཡིན་པར་འདུག་སྟེ། འདི་རྣམས་
ནི་ལྷའི་ཐུགས་ལས་གྲོལ་བའི་སྲས་ཡིན། །ཞེས་པ་ལྟར་རོ། །
༢ ལྷ་ རབས་མི་ ལ་ ཆད་ཚུལ། དེ་ཡང་ཆོས་འབྱུང་ལོ་རྒྱུས་སུ། ལྷ་
རླངས་ཀྱི་པོ་ཏི་བསེ་རུ་རྒྱས་པ། 》 ཤོག་ངོས་༤ནས་༥ན་གསལ་
58



རབས་སྲིད་པའི་ཐ་ཆུང་དེ། མི་རབས་སྲིད་པའི་མགོ་བོ་ཡིན། དེས་འཚམས་
ས་ཁྱད་ཁྱུད་མ་ཁབ་ཏུ་བཞེས་པའི་སྲས་ནི། སྲིད་པ་ལྷ་རབས་མཆེད་བཞི་ཞེས་
ཀྱང་བྱ། མགོ་གསུམ་ཚ་ཞེས་ཀྱང་བྱ། དེ་ནས་མི་རྒྱུད་དུ་གྲོལ་བ་ནི། སྲས་འོ་
དེ་གུང་རྒྱལ། སྐས་མཁན་པའི་ཡབ་ལྷག་བརྡ་དྲུག ཁྲི་དེ་གསུམ་པོ། ཚ་གྲང་
ཤིང་དཀར་པོ་བཞི་ཡིན། ཡབ་ལྷ་བརྡ་དྲུག་གིས་ལྷ་སྲས་མི་ཁབ་ཏུ་བཞེས་པའི་
སྲས། ལྷ་ཚ་མཆེད་སྲས་དགུ་ཡོང་། སྙན་མོ་ཁབ་ཏུ་བཞེས་པ་ལ། སྙན་ཚ་
མཆེད་དགུ་ཡོང་། རྨུ་ཐང་བཞེས་པ་ལ། རྨུ་ཚ་མཆེད་དགུ་ཡོང་། ལས་སྲས་ཕོ་
སུམ་ཅུ་སོ་ལྔ་ཡོད། དེ་རྣམས་ཀྱི་ཆུང་བ་སྟེ། སྣེ་ཁྲོམ་ལག་ཁྲ་དེས། ལྷ་ལྕམ་
དཀར་མོ་བཞེས་པའི་སྲས་ ནི་ཕ་རྒྱལ་པོ། དེས་ལུང་ཁ་ཧྲིལ་མོ་ཁབ་ཏུ་བཞེས་
པའི་སྲས་རྒྱལ་བུ་མཐིང་གེ་འཐིང་པོ། མཐིང་གཉིས་གསུམ་དུ་ཡོང་། རྒྱལ་པོ་
མཐིང་གེས། ལྷ་ལྕམ་དཀར་མོ་ཁབ་ཏུ་བཞེས་པའི་སྲས། བོད་འབྱོང་ལ་
བྲངས། རྨུ་ཟ་མཐིང་སྒྲིལ་མ་ཁབ་ཏུ་བཞེས་པའི་སྲས། རྒྱལ་ཁྲི་ལ་ཞམ། དེའི་
སྲས་རྒྱལ་པོ་ཆེ་ཆུང་གསུམ་དང་རྒྱུད་བརྒྱུད་དུ་ཡོང་། མཐིང་མོ་ཁབ་ཏུ་བཞེས་
པ་ལ། མཐིང་ཕྲུག་ཧོར་སྲིད། ཧོར་ལ་ཨོ་བོའི་ཧོར་རབས་མཆེད་གསུམ་གྱེས།
འབྱོང་ལ་བྲམ་གྱི་སྲས། བོར་རྗེས། ཁྲི་རྗེ། ཁྲི་རྗེ་ཐང་པོ་རྗེ་ཁྲི་རྗེ་ཐང་སྙན།
བོར་རྗེས་ཁྲི་རྗེ་གཙོ་འདུས། ཁྲི་རྗེ་ཐང་སྙན་གྱི་སྲས། ཨ་ཉེ་མུ་ཟི་ཁྲི་ཏོ་ཆེན་པོ་
དེས། སྙན་ཟ་ཤ་མིག་མ་ཁབ་ཏུ་བཞེས་པ་ལས་སྲས་གསུམ་འཁྲུངས་པ་ལ། ཆེ་
བ་སྤོས་ཆུ་ལྡོང། དེ་འོག་སེ་ཁུང་དབྲ། ཆུང་ང་ཨ་ལྕགས་འགྲུ། དམུ་ཟ་ལྷ་མོ་
ཁབ་ཏུ་བཞེས་པའི་སྲས། དམུ་ཚ་དགའ། བྲག་སྲིན་གདོང་དམར་མོ་ཁབ་ཏུ་
བཞེས་དགོས་ཐུག་པའི་སྲས་དབལ་ཟླ་གཉིས། མི་ཆེན་གོལ་པའི་རྒྱུད་གཞིར་
འཁྲུངས་སོ།
ཆེ་བ་སྤོས་ཆུ་ལྡོང་། ལྡོང་ལ་ང་ཆེ་བཅོ་བརྒྱད། རུས་ཆེན་བཅོ་བརྒྱད།
སྨུག་པོ་ལྡོང་གི་ཆེ་དྲུགབཙུན་དྲུག་ཡོད།



དེ་འོག་སེ་ཁུང་དབྲ། དབྲ་ལ་དཀར་ནག་ཁྲ་གསུམ་ཡོད། དབྲ་དང་པོ་
རྒྱུད་ཀྱི་ཆེ་དགུ། ལྷ་དབྲ་སྨུག་པོ་མཆེད་བཅུ། དགུ་འབུམ་དབྲའི་མཆེད་དྲུག་
ཡོད།
དེ་འོག་ཨ་ལྕགས་འགྲུ། འགྲུ་ལ་བུ་དགུ་བྱུང་། མི་འགྱུར་ཐར་པའི་
གནས་བརྒྱད་ཡོད།
དེ་འོག་དམུ་ཚ་དགའ་ལ་དར་མ་མཆེད་བདུན་ཡོད། །
དེ་འོག་དབལ་ཟླ་གཉིས། ཡུལ་ཆེན་མཚམས་སུ་ཡོད་པས། བོད་མིའུ་
གདོང་དྲུག་གི་འཁྲུངས་ལུགས། ད་ལར་ གྱིས། བོད་ཀྱི་མིའུ་རུས་དྲུག་ ལ།
བཤད་ན་མི་ཆེ་བ་དང་། བཟུང་ནས་བོས་ན་མིང་མི་སྙན་པ་མེད་དེ། སྒོས་སུ་
ང་ལྷ་རིགས་འཕན་པོ་ཆེ་རླངས་ཀྱི་སྐྱེ་རྒྱུད་དང༌། གྲོལ་ཐབས་ནི་འདི་ལྟར་
ལགས། 1
འོ་ན་སྐབས་དེའི་ལྷའི་སྒྲུང་གི་རྣམ་པ་ཅི་ལྟ་བུ་ཞིག་ཡིན་ཞེ་ན། བོན་སྔ་
རབས་ཀྱི་བསྟན་བཅོས་སུ་སྨོན་པ་འི་མི་བོ་ལམ་ལམ། སངས་པོ་འབུམ་ཁྲིའམ།
སྲིད་པ་ཡེ་སྨོན་རྒྱལ་པོ་ཞེས་པ་སོགས་མཚན་གྱི་རྣམ་གྲངས་མི་འདྲ་བ་འགའ་རེ་
ཡོད་པ་དེ་རྣམས་ཅི་ལྟར་མི་ཡུལ་དུ་ལྷགས་ཚུལ་མིའུ་རིགས་བཞིའི་ལྷ་བརྒྱུད་
མཆོད་པའི་ཆོ་གའི་སྐོར་བཤད་པ་ཞིག་ཏུ༔ དང་པོ་མི་མགོ་ལྷའི་ཐོག་མ་དེ་འདབ་
ཆགས་བྱ་ཡིས་སྤྱན་དྲངས་པར་གསུངས་པ་སྒྲུང་གཏམ་གྱི་ཚུལ་དུ་བཀོད་པ་འདི་
ལྟར། ། །
གནའ་སྔ་ཐམས་ཅད་ཀྱི་དང་པོ་ལ། ཡུལ་ནི་ལྷ་ཡུལ་གུང་ཐང་ན། ལྷ་
]
《 རླངས་ཀྱི་པོ་ཏི་བསེ་རུ་རྒྱས་པ།》 ཤོག་ངོས་༥ནས་༧
ཟུར་བལྟའི་རྒྱུ་ཆ་ལས། 《 མིའུ་རིགས་བཞི་ལྷ་སེལ་ལྷ་མཆོད་རྒྱས་པ་བཞུགས་པ་ལེགས་



མཁར་ཟོ་བྲང་ན། རྗེ་སྲིད་པའི་མི་བོ་གསལ་དབང་ལགས། ཁབ་དང་དབྱལ་
བཙལ་བའི། སྨོས་བཙུན་གསལ་མཛེས་ལགས། དཀོར་དུ་ཅི་ཡང་མངའ།
དགའ་ལྷ་དཀར་པོ་མངའ། ལྷ་མདའ་སྒྲོ་དཀར་མངའ། ལྷ་ནས་དཀར་མོ་
མངའ། གསེར་གྱི་པུད་དེ་ཞོན་པ་གཅིགལྷ་རྡོ་བྱ་རྒོད་མགོ་ན་ཡོད། ལྷ་མདའ་
བྱ་རྒོད་འཇུག་ན་ཡོད། ལྷ་གཞི་བྱ་རྒོད་རྡོ་ལ་སྦྱར། ལྷ་ནས་བྱ་རྒོད་མགུལ་ན་
ཡོད། གནམ་ནས་ལྷར་གཤེགས། ས་ལ་བྱོན་ནས་འགྲོ་དོན་མཛད། ལྷ་གཞི་
ཡིད་འོང་མཛེས་སྟེང་དུ། ལྷ་རྡོ་བྱ་རྒོད་མགོ་ན་བཞག བྱ་རྒོད་སྤྱི་བོ་དཀར་བ་
བྱུང་། ལྷ་མདའ་བྱ་རྒོད་མཇུག་ན་བཙུགས། འཇུག་མ་སྔོ་བ་དེ་ནས་བྱུང་།
ལྷ་གཞི་བྱ་རྒོ་ཟོ་ན་བཞགལྷ་གཞི་ཕྱིང་བཏིང་དེ་ནས་བྱུང། བྱ་རྒོད་རྡོ་དཀར་དེ་
ལྟར་ཡིན། ལྷ་ནས་བྱ་རྒོད་ གྲེ་ནས་བཏོན། བྱ་ལ་གྲེ་ཞུང་གི་ལྷ་སྐལ་ དུ།
གནམ་ལྷ་དཀར་པོ་དང་། ཤེལ་རྒྱུང་དཀར་པོ་དང་། དམུ་ས་བེར་ཆེན་ཐོབ།
སྟོང་སུམ་པའི་ལྷ་སྐལ་དུ། གནམ་གསས་དཀར་པོ་དང། དཀར་པོ་མཆེད་
བརྒད་ཐོབ། ལྡོང་མེ་ཉག་གི་ལྷ་སྐལ་དུ། སེ་ལྷ་མ་ཆོག་དང་། སྒོ་ལྷ་སྟག་
གཡག་ཐོབ། སེ་འ་ཞའི་ལྷ་སྐལ་དུ། ཐོག་ཐོག་ལྕམ་དྲལ་ཐོབ། མི་ལ་མིའུ་
རིགས་བཞི་སྲིད། བྱ་ལ་བྱེའུ་རིགས་གསུམ་སྲིད། སྨར་དང་ཞང་ཞུང་གཉིས།
ལྡོང་དང་མེ་ཉག་གཉིས། སྟོང་དང་སུམ་པ་གཉིས། སེ་དང་འ་ཞ་གཉིས།
ཞང་པོ་སྒོ་དང་ལྔ་རུ་བྱུང༌། བྱ་རིགས་ནི། ཤ་ཟན་ཐམས་ཅད་མཆུ་ཟླུམ་
ཁུགའདམ་ཟན་ཐམས་ཅད་མཆུ་ལེབ་རིང་། སྒུམ་ཐུ་ཐམས་ཅད་མཆུ་ཧྲིལ་
རིལ། ཡུལ་བཅུ་གཅིག་བཅུ་གཉིས་ན། ཨུ་སྟེ་ངམ་པ་དེ་དང་བཅུ་གསུམ་
ལགས། ཕ་དང་ཡབ་ཀྱི་མཚན། འོད་དེ་གུང་རྒྱལ་ལགས། མ་དང་ཡུམ་གྱི་
མཚན། སྨན་དག་བཙུན་མོ་ལགས། དེ་གཉིས་བཤོས་པའི་སྲས། སྒོང་ང་ལྔ་
རུ་སྲིད། མཆོང་སྒོང་སྨུག་པོ་དང༌། དུང་སྒོ་དཀར་པོ་དང་། གཡུ་སྒོང་སྔོན་པོ་
དང་། ཟངས་སྒོང་དམར་པོ་དང་། ལྕགས་སྒོང་ནང་པོ་དེ་དང་ལྔ་རུ་བྱུང་།
61



མཆོང་སྒོང་རྡོལ་བའི་ནང་ཤེད་ན། བྱ་མ་བྱིའི་འདབ་གཤོག་ཅན། གནམ་
ལྕགས་དབལ་གྱི་མཆུ་སྡེར་ཅན། སྒམ་ཕ་ཝང་ཡེར་ཟུར་ལགས། དུང་སྒོ་ནང་
ནས་ཁྲུང་ཁྲུང་། གཡུ་སྒོང་ནང་ནས་ཁུ་བྱུག་བྱུང་། ཟངས་སྒོང་ནང་ནས་ནེ་ཙོ་
བྱུང་། ལྕགས་སྒོང་ནང་ནས་ཅོ་ཀ་བྱུང་། ལྷ་བཙུན་ལག་སྐོས་ཀྱི་ཞལ་ན་རེ།
ཁྱེད་ཡ་མཚན་ཅན་གྱི་བྱ་ལྔ་ཡིས། ལྷ་དང་མིའི་འཕྲིན་པ་གྱིས། མི་རུ་ལྷ་རྣམས་
སྤྱན་འདྲེན་མཛོད། དེ་སྐད་གསུངས་པ་དང་། ཕ་གི་ནེ་ཙོས་ལན་སྨྲས་བ། ལྷ་
སྤྱན་འདྲེན་བྱེད་པར་འགྲོ་དགོས་ན། ད་ནི་བདག་ཅག་རྣམས་རྟ་རེ་འཚལ།
འདི་དོན་རྟགས་དང་འཇལ་གཅིག་ཞུ་ཟེར། གཙུག་གི་སྐོས་རྒྱལ་ཞལ་ན་རེད།
རི་གཙུག་དྲག་སྡེ་པའི་ཁ་ཤེད་ན། ཤུག་པ་གཡག་རྔ་འདོམ་ཙམ་དང་། དེའི་རྩ་
བར་ལུག་དཀར་པོ་དུང་གི་ར་ཅན་ཡོད། དེ་ལ་ཞོན། རྟགས་སུ་ཤ་རྒོད་རྗེ་ངར་
ལྷུ་གཅིག་དང་། གཡག་རྔ་དཀར་ནག་ཁྱེར་ལ་སོང་། ཕ་ཝང་ཅོ་ཀས་ཨུ་རི་
གཙུག་གི་མཁའ་ལ་བྱོན། བལྟས་ཏེ་གཟིགས་ཙམ་ན། དེ་བཞིན་དུ་ངེས་པར་
འདུག དུང་གི་ར་ཅན་ལྔ་ལ་ལིང་གིས་ཞོན། ཤ་ལྟར་འགྲོགས་ཏེ་ཐལ། རྒོད་
ལྟར་ལྡིང་སྟེ་ཐལ། གནམ་རིམ་པ་བཅུ་གསུམ་སྟེང་དུ་བྱོན། མདའ་དར་སྣ་ལྔ་
གཡས་སུ་ཁྱེར། གཡོན་དུ་མེ་ལོང་ཁྱེར། སྤོས་མངད་དུད་པས་བསང་། ཁྱེའུ་
གཙང་མ་ གཉིས། མཛེས་ པའི་ ཆས་ ཀྱིས་ རྒྱན། ལག་ བྱ་ དག་ པར་ ཁྲུས།
མདའ་དར་དཀར་པོས་གཡབ། སྐུ་གཤེན་གྱེར་དབྱངས་བོན་འདི་གསུངས།
ཁུ་བྱུག་སྔོན་མོས་གསུང་ཡང་བསྒྲགས། ལྷའི་སྙན་དུ་འདོད་དགུ་ཐོས། སྲིད་
པ་གུང་སངས་སྐུ་བཞེངས་པ། དམེའི་མནོལ་བ་འགྱོད་དེ་བཤགས། སྤོས་
དཀར་དུད་ པས་ དམེ་བསང་ནས། ལྷ་ནི་ སྤྱན་འདྲེན་གནས་འདིར་བྱོན།
རྟེན་དུ་མདའ་བཟང་བྱ་རྒོད་དང་། གཡུ་ཤུག་སྔོན་པོ་རྟེན་དུ་བཙུགས། ལྷ་
ཡིས་མགོན་སྐྱོབ་མི་ལ་བྱ། དུང་གི་སྟེགས་བུ་ཁ་ལ་བྱོན། དེ་ལ་ལྷ་བོན་ཐོད་
དཀར་གྱིས། ལྷ་བསང་མཆོད་དགུས་ ལྷ་ ཡང་ གསོལ། ལྷ་ནི་ སྤྱན་ འདྲེན་



གཤེགས་སུ་གསོལ། ཚང་ངོ་ཚང་ངོ་ལྷ་བྱོན་ཅིགཡང་མཆོང་གི་ཕ་ཝང་གསུང་
ཡང་བསྒྲགས། ལྷའི་སྙན་དུ་འདོད་དགུ་ཐོས། ཡི་མགོན་རྒྱལ་པོ་སྐུ་བཞེངས་
ལ། འཁན་པ་ལ་དུད་པས་བསང་། ལྷ་ནི་སྤྱན་འདྲེན་གནས་འདིར་བྱོན།
རྟེན་དུ་དབལ་གྱི་མདའ་དར་བཙུགས། མི་ཡི་སྲོག་ནི་ལྷ་ཡི་ཚེ། ཟངས་ཀྱི་
སྟེགས་བུའི་ཁ་ལ་བྱོན། མདའ་རྒྱང་ནམ་མཁའ་དམར་པོས་རྒྱན། ཚན་སྣ་
སུམ་རྒྱ་དྲུག་ཅུ་གསོལ། ལྷ་ནི་སྤྱན་འདྲེན་གཤེགས་སུ་གསོལ། ཚང་ངོ་ཚང་ངོ་
ལྷ་བྱོན་མཛོད། དུང་གི་ཁྲུང་ཁྲུང་གསུང་ཡང་བསྒྲགས། ལྷའི་སྙན་དུ་འདོད་
དགུ་ཐོས། དགྲ་ལྷ་ཡོངས་ཕྱ་སྐུ་བཞེངས་ནས། ཨ་དཀར་དུད་པས་ཡུག་ཀྱང་
བསང་། ལྷ་ནི་སྤྱན་འདྲེན་གནས་འདིར་བྱོན། རྟེན་ལ་དབལ་གྱི་རལ་གྲི་
བཙུགས། ལྷ་ཡིས་མི་ལ་སྐྱོབ་པར་བྱ། ལྕགས་ཀྱི་སྟེགས་བུའི་ ཁ་ལ་བྱོན།
མདའ་རྒྱང་ནམ་མཁའ་སྔོན་པོས་བརྒྱན། བདུད་རྩི་ཚན་ཆབ་ཕྱོགས་བཞིར་
མཆོད། ལྷ་ནི་སྤྱན་འདྲེན་གཤེགས་སུ་གསོལ། ཚང་ངོ་ཚང་ངོ་ལྷ་བྱོན་མཛོད།
གསེར་གྱི་ནེ་ཙོས་གསུང་ཡང་བསྒྲགས། ལྷའི་སྙན་དུ་འདོད་དགུ་ཐོས། མོ་
སྨན་གཡུ་ཕྱུག་སྐུ་བཞེངས་ལ། སྤང་ཚན་དུད་པས་བཙོག་སྒྲིབ་བསང་། གཡུ་
འབྲང་བདུད་རྩི་མཆོད་པས་མཉེས། ལྷ་ནི་སྤྱན་འདྲེན་གནས་འདིར་བྱོན།
རྟེན་དུ་གཡུ་འཕང་མེ་ལོང་བཙུགས། གཡུ་ཡི་སྟེགས་བུའི་ཁ་ལ་བྱོན། གཡུ་ཡི་
མདའ་རྒྱང་ནམ་མཁས་བརྒྱན། བཅུད་ལྡན་ཚན་གྱི་མཆོད་པ་ཡིས། ལྷ་ནི་
སྤྱན་འདྲེན་གཤེགས་སུ་གསོལ། སྡོང་གྲོགས་རྒྱུན་ནི་མ་ཆད་ཅིགཚང་ངོ་ཚང་ངོ་
ལྷ་བྱོན་མཛོད། དངུལ་གྱི་ཅོ་ཀས་གསུང་བསྒྲགས་པས། ལྷའི་སྙན་དུ་འདོད་
དགུ་ཐོས། ཞང་ལྷ་རྟེན་ལ་གཤེགས་སུ་གསོལ། ཕོ་ལྷ་སྐྱེས་སོ་སྐུ་བཞེངས་ལ།
བྲག་བཙན་ཨ་བས་བཙོག་ཡང་བསང་། ལྷ་ནི་སྤྱན་འདྲེན་གནས་འདིར་བྱོན།
རྟེན་དུ་སྦ་དང་སྙུག་རྒོད་བཙུགས། ལྷ་ཡིས་མི་ལ་སྡོང་གྲོགས་མཛོད། གསེར་
གྱི་སྟེགས་བུའི་ཁ་ལ་བྱོན། མདའ་རྒྱང་ནམ་མཁའ་སེར་པོས་བརྒྱན། ཚན་སྣ་
63



སུམ་བརྒྱའི་ཁྲུས་ཀྱི་བསང་། ལྷ་ནི་ སྤྱན་འདྲེན་ གཤེགས་ སུ་ གསོལ། སྡོང་
གྲོགས་རྒྱུན་ནི་མ་ཆད་ཅིགཚང་ངོ་ཚང་ངོ་ལྷ་བྱོན་མཛོད། བོན་གཤེན་རྣམས་
སྐུ་ལ་ ཟ་འོག་བེར་ཆེན་ གསོལ། དབུ་ ལ་ དར་ དཀར་ འགྱིང་ ཐོད་ བཅིང་།
མགུལ་དུ་བདུད་རྩི་ཨ་ཏི་གསོལ། སྤོས་དཀར་དུད་པས་བསང་ལ་འདི་སྐད་དོ།
སྐུ་གཤེན་བདག་གིས་སྤྱན་འདྲེན་ན། སྒང་བུ་མཐོན་པོ་ནས། སྤོས་དཀར་
དུད་པ་བཏང་། འབྲང་རྒྱས་ཞལ་དཀར་ལ། བུ་རམ་ཐིག་བཏབས་ནས། ལྷ་
མདའ་སྒྲོ་དཀར་ལ། དར་ཚོན་སྣ་དགུས་བརྒྱན། ཕོ་ལྷ་སྤྱན་འདྲེན་གཤེགས།
མོ་ལྷ་སྤྱན་འདྲེན་གཤེགས། བུ་རྫི་སྤྱན་འདྲེན་གཤེགས། སྒང་བུ་མཐོན་པོ་
ནས། དར་དཀར་གཡབ་མོས་གཡབ། ཕོ་ལྷ་སྤྱན་འདྲེན་ནོ། མོ་ལྷ་སྤྱན་
འདྲེན་ནོ། ཞང་ལྷ་སྤྱན་འདྲེན་ནོ། གསེར་གྱི་ཁང་ཐོག་དུ། གསེར་གྱི་བྱེ་ཆུང་
བདུན། མོ་ལྷར་རྫུས་ལ་བྱོན། བུ་རྫིར་རྫུས་ལ་བྱོན། གཡུའི་ཁང་ཐོག་ཏུ།
གཡུའི་བྱེ་ཆུང་བདུན། མོ་ལྷར་རྫུས་ལ་བྱོན། བུ་རྫིར་རྫུས་ལ་བྱོན། གཡུའི་
ཁང་ཐོག་ཏུ། གཡུའི་བྱེ་ཆུང་བདུན། མོ་ལྷར་རྫུས་ལ་བྱོན། བུ་རྫིར་རྫུས་ལ་
བྱོན། དུང་གི་ཁང་ཐོག་ཏུ། དུང་གི་བྱེ་ཆུང་བདུན། མོ་ལྷར་རྫུས་ལ་བྱོན།
བུ་རྫིར་རྫུས་ལ་བྱོན། དངུལ་གྱི་ཁང་ཐོག་ནས། དངུལ་གྱི་ཁང་ཐོག་ནས།
དངུལ་གྱི་བྱེ་ཆུང་བདུན། མོ་ལྷར་མཚོ་མོར་བྱོན། པང་དུ་བུ་གསོལ་འཚལ།
སྒོ་རུ་ཕྱུགས་གསོལ་འཚལ། ཕུག་ཏུ་སྲིད་གསོལ་འཚལ། ལག་ཏུ་ནོར་གསོལ་
འཚལ། མཆོང་གི་ཁང་ཐོག་ཏུ། མཆོང་གི་བྱེ་ཆུང་བདུན། མོ་ལྷ་ཕྱུག་མོར་
བྱོན། པང་དུ་བུ་གསོལ་འཚལ། སྒོ་རུ་ཕྱུགས་གསོལ་འཚལ། ཕུག་ཏུ་སྲིད་
གསོལ་འཚལ། ལག་ཏུ་ནོར་གསོལ་འཚལ། འཁན་དང་སྤོས་ཀྱི་དུད་པས་
བསང་། སྤྲུལ་པའི་ལྷ་ལྔ་ཕུད་ ཀྱིས་གསོལ། འབྲང་རྒྱས་ཆང་ཕུད་གསས་
བཤོས་དང་། གསེར་སྐྱེམས་རིན་ཆེན་འབྲས་བུས་མཆོད། གསས་དྲལ་ཐོག་
གསུམ་གོང་དུ་བྱོན། སྲིད་པའི་ལྷ་དགུ་སྤྱན་འདྲེན་ནོ། ཕོ་ལྷ་དུང་མཁར་ནང་
64



ནས་བྱོན། མོ་ལྷ་མཆོང་མཁར་ནང་ནས་བྱོན། དགྲ་ལྷ་ལྕགས་མཁར་ནང་
ནས་བྱོན། སྲོག་ལྷ་དངུལ་མཁར་ནང་ནས་བྱོན། ཞང་ལྷ་གསེར་མཁར་ནས་
བྱོན། ཡུལ་ལྷ་ཟངས་མཁར་ནང་ནས་བྱོན། མགོན་པའི་ལྷ་དང་སྐྱོབ་པའི་ལྷ།
བསྟེན་པའི་ལྷ་དང་སྒྲུབ་པའི་ལྷ། རིགས་ཀྱི་ལྷ་རྣམས་སྤྱན་འདྲེན་ནོ། ཕོ་ལྷ་
རྒྱང་དགུའི་ནང་ནས་བྱོན། མོ་ལྷ་རིགས་བཅུ་ནང་ནས་བྱོན། ཁྱེད་ལ་གཡབ་
ཏུ་དར་ཕྱར་རོ། སྐད་དུ་དུང་འབུད་དོ། སྒྲ་རུ་རྔ་རྡུང་ངོ༌། བསང་དུ་སྤོས་
ཚན་ནོ། ལྷ་བྱོན་ཆེམས་སེ་ཆེམས། གསས་བྱོན་འདིར་རེ་འདིར། སྒྲ་སྐད་
འབྲུག་བས་ཆེ་བར་བྱོན། བང་ནི་གློག་བས་མྱུར་བར་བྱོན། འོད་ནི་ཉི་བས་
གསལ་བར་བྱོན། བོན་གྱི་མཐུ་ལ་བྱོན། གཤེན་གྱི་མགོན་ལ་བྱོན། ལེའུ་གུའི་
སྐྱབས་སུ་བྱོན། ཚེའི་མཐུད་ལ་བྱོན། བྱོན་ནོ་དཔལ་ བྱོན་མཛོད། ཡོན་
བདག་ཕྱ་གཡང་དངོས་གྲུབ་སྩོལ། སྲིད་པ་དར་ཞིང་རྒྱས་པ་ལ། མི་རིགས་ལོ་
རྒྱུས་མ་ཤེས་ན། མིའུ་རིགས་བཞི་ག་ནས་འཚལ། ཉི་ཟླ་གཉིས་པོ་མ་སྲིད་ན།
སྣང་གསལ་སྒྲོན་མ་སུས་འདེབས། ཕ་དང་བོན་གཉིས་མ་བཞེངས་ན། མིའི་
མགོན་སྐྱོབ་སུ་ལ་རེ། ལྷ་དང་གསས་གཉིས་མ་བཞེངས་ན། འདྲེ་སྲིན་གཡུལ་
ངོ་སུ་ཡིས་ཟློགསྲིད་པའི་ལྷ་རྒྱུད་མ་བཤད་ན། མི་ཡི་དམུ་ཐག་སུ་ཡིས་འཛིན།
དེ་ཕྱིར་ལྷ་ནང་དུ་སྤྱན་འདྲེན་ནོ། ཁྱེའུ་ཕོ་མོ་གཙང་མ་གཉིས། མཛེས་པའི་
ཆས་ཀྱིས་རྒྱན་ནས། མདའ་དར་དཀར་དམར་གཉིས་ཀྱིས་གཡབ། བོན་
གཤེན་བརྗིད་པའི་ཆས་དང་ལྡན་པར་བྱེད་ནས་འདི་སྐད་དོ། ཀྱི་དར་དཀར་
གཡབ་མོས་གཡབ། སྤོས་དཀར་དུད་པས་བསང་། དགའ་སྐྱིད་ཟམ་ལ་བྱོན།
ལྷ་རྣམས་སྤྱན་འདྲེན་ནོ། ཕོ་ལྷ་སྤྱན་འདྲེན་ནོ། མོ་ལྷ་སྤྱན་འདྲེན་བྱོན། ཞང་
ལྷ་སྤྱན་འདྲེན་བྱོན། དབྱིངས་ནས་གཤེགས་སུ་གསོལ། དགུང་ནས་གཤེགས་
སུ་གསོལ། ཕྱོགས་མཚམས་ནས་གཤེགས་སུ་གསོལ། གནམ་རིམ་པ་བཅུ་
གསུམ་ནས་གཤེགས་སུ་གསོལ། དཔལ་ཁྱིམ་འདི་ལ་བྱོན། དང་སྤྲོ་འདི་ན་



སྤྱོན། ཡིད་དགའ་འདི་རུ་བྱོན། ཉམས་དགའ་འདི་རུ་བྱོན། དར་དཀར་
གཡབ་མོ་ལ། སྤྱན་གྱིས་གཟིགས་ནས་བྱོན། སྤོས་དཀར་དུད་པ་ལ། ཤང་
གིས་སྣུམ་ཞིང་བྱོན། འབྲང་རྒྱས་ཞལ་དཀར་ལ། ཐུགས་རྟེན་མཛད་ནས་
བྱོན། ཕུད་རྒོད་གཙང་མ་ལ། ལྗགས་ཀྱིས་སྦྱོར་ཅིང་བྱོན། དགའ་སྐྱིད་ཟམ་
པ་ལ། ཞབས་ཀྱིས་འཆག་གིས་བྱོན། ལྷ་ཆ་ཆའོ་དགུ་ལ། སྙན་གྱིས་གསན་
ནས་བྱོན། ཤིང་རིས་མར་འཇམ་ལ། ཕྱག་འཛིན་མཛད་ནས་བྱོན། གཡུང་
དྲུང་རི་མོ་ལ། གཟིགས་རྟེན་མཛད་ནས་བྱོན། སྔོན་མོ་འབྲུ་བདུན་ལ། གཞི་
རྟེན་མཛད་ནས་བྱོན། དུང་གི་གྱང་བུ་ལ། གཤེགས་རྟེན་མཛད་ནས་བྱོན།
རྒྱུ་སྦྱོར་ཡོན་བདག་ལ། མགོན་སྐྱོབས་མཛད་ཕྱིར་བྱོན། མེ་ ཏོག་ ཕྱེ་མར་
མཆོད་ལ་འདི་སྐད་དོ། ཀྱེ་མ་ཟ་མ་ཏོག་གི་རྟ་ཕོ་ལ། སྤོས་དཀར་དྲིའི་མི་ཕོས་
བཞོན། ན་རོ་ཤེས་རབ་སྲབ་ཀྱིས་སྲས། འགྲེང་བུ་ཡེ་ཤེས་གློ་ཡིས་གནན།
ཐུགས་རྗེ་གི་གུ་རྨེད་ནི་བྱས། ཤེས་རབ་སྙོམ་པའི་ཡོབ་ཆེན་གསལ། ཡིག་གེ་
འབྲུ་ལྔའི་ལྕག་གིས་བྲབས། ཡི་དམ་ལྷ་སྲུང་སྤྱན་འདྲེན་གཤེགས་སུ་གསོལ།
གདན་མཆོག་གཙང་མ་འབུལ་བ་ནི། མཁའ་ལ་འབྲུག་རྒྱལ་གྲགས་པའི་གདན།
ནམ་མཁའ་བ་མོ་ཆེ་ཡི་གདན། སྟག་གཟིག་རྔམ་པ་བཀྲག་གསལ་གདན། བྱ་
རྒོད་དཀར་མོ་བརྗིད་པའི་གདན། སེང་གེ་དཀར་མོ་འགྱིང་པའི་གདན། རབ་
བརྟན་གླང་པོ་ཆེ་བའི་གདན། རྔ་མོང་ཁ་དཀར་གཉན་གྱི་གདན། དུང་གི་
སྤང་ པད་ བརྩིགས་ པའི་ གདན། དེ་ ལྟར་ བཞུགས་ པའི་ གདན་ སྟེང་ ན། །
དབྱིངས་ཀྱི་ལྷ་རྣམས་སྤྱན་འདྲེན་ཏེ། གདོན་ནས་རང་བྱོན་སྲིད་ པའི་ ལྷ།
སྟོང་གསུམ་མགོན་ལྷ་དཀར་པོ་དང་། སྲིད་གསུམ་གཤེན་ལྷ་འོད་དཀར་དང་།
ཁམས་གསུམ་འོད་ལྷ་ སངས་པོ་དང་། གསས་ཆེན་རུ་བཞི་དབུས་ལྔ་དང་།
སྲིད་པ་ཡེ་རྗེ་རྒྱལ་པོ་སོགས། གོ་ཕུབ་སྐྱོབས་ཆེན་དགྲ་ལྷ་དང་། ཕོ་ལྷ་དུང་
མཁར་ནང་ལ་བཞུགས། མོ་ལྷ་མཆོང་མཁར་ནང་ལ་བཞུགས། ཞང་ལྷ་གསེར་
66



མཁར་ནང་ལ་བཞུགས། སྤྱི་ལྷ་དངུལ་མཁར་ནང་ལ་བཞུགས། དགྲ་ལྷ་ལྕགས་
མཁར་ནང་ལ་བཞུགས། ཡུལ་ལྷ་ལྕམ་དྲལ་མ་ལུས་ཀུན། དེ་རིང་གནས་
འདིར་སྤྱན་འདྲེན་གྱི། གནམ་རིམ་པ་བཅུ་གསུམ་ཁ་ནས། རིམ་པ་གཅིག་གི་
ཁ་ལ་བྱོན། གཅིག་ནས་གང་བ་གོང་དུ་ལྷ་བྱོན། དེ་ནས་གང་མ་དཀར་དུ་ལྷ་
བྱོན། དེ་ནས་གཡའ་སྔོན་གོང་དུ་ལྷ་བྱོན། དེ་ནས་ཆབ་མ་གོང་དུ་ལྷ་བྱོན། །
དེ་ནས་དཔལ་ཁྱིམ་འདི་རུ་ལྷ་བྱོན། ལྷ་ཚོགས་སྤྱན་འདྲེན་ལ། དར་དཀར་
གཡབ་མོས་གཡོབ། གཤོང་བུ་དམའ་མོ་ནས། སྤོས་དཀར་དུད་པས་བསང་།
ལྷ་ནི་བྱོན་པའི་དུས། འབྲུག་བས་སྐད་ཆེ་བྱོན། ཁུ་བྱུག་གསུང་སྙན་བྱོན། ཉི་
ཟླའི་འོད་གསལ་བྱོན། གཞའ་ཚོན་མཛེས་པར་བྱོན། ཟེར་བས་བཀྲག་པར་
བྱོན། སྤྲིན་སྤུངས་བྱིན་འཐིབས་བྱོན། གློག་བས་བང་མགྱོགས་བྱོན། ཅེས་
པས་ལྷ་སྤྱན་དྲངས་སོ། ཞེས་འབྱུང་པ་ནི་ལྷ་རབས་མི་ལ་ཆད་པའི་སྐབས་
སོ། །
གསུམ། དབང་མཛད་ཀྱི་རྒྱལ་པོ་བྱུང་ཚུལ་གྱི་སྒྲུང་སྐོར་
བཤད་པ།
དེ་ཡང་བོད་ཀྱི་རྒྱལ་རྒྱུད་དང་མི་རྒྱུད་ཆད་ཚུལ་སྐོར་ལ་མཁས་པ་རྣམས་
ཀྱིས་སྔོན་གྱི་ངག་རྒྱུན་དང་དེ་དང་འབྲེལ་བའི་རྒྱུ་ཆར་བརྟེན་ནས་བརྩམས་པའི་
བསྟན་བཅོས་མང་དག་ཞིག་མཐོང་ལ་བཤད་རྒྱུན་ཡང་ཧ་ཅང་མང་པོ་ཞིག་
མངོན་མོད་ཀྱང་། མདོར་དྲིལ་ན་ཚལ་བའི་དེབ་དམར་དུ་འབྱུང་བ་བཞིན་འདི་
ཟུར་བལྟའི་རྒྱུ་ཆ་ལས། 《 མིའུ་རིགས་བཞི་ལྷ་སེལ་ལྷ་མཆོད་རྒྱས་པ་་བཞུགས་པ་་ལེགས་
|
སོ། །



ལྟ་སྟེ། ༈ སྔོན་གྱི་ཡིག་རྙིང་རྣམས་ལས་བྱུང་བ། བོད་ཀྱི་ཡུལ་འདིར་དང་པོ་
མི་མེད་དེ། མི་མ་ཡིན་དུ་མས་གང་བར་གྱུར་པ་ལ། སྲིད་པ་ཆ་མཁན་རྗེས་
དབང་མཛད་སྐད། དེ་ནས་རིམ་གྱིས་དམུ་རྗེ་བཙན་པོ་བདུད་པོ་མ་ཏྲཾ་རུ་དྲ།
སྲིན་པོ་ཡཀླུ་དེ་བ་རྣམས་ཀྱི་དབང་བྱས། དེ་ནས་སྤྱན་རས་གཟིགས་ཀྱི་སྤྲུལ་པ་
སྤྲེའུ་བྱང་ཆུབ་སེམས་དཔའ་དང་། སྒྲོལ་མའི་སྤྲུལ་པ་བྲག་སྲིན་མོ་ལས་བོད་ཀྱི་
མི་རྣམས་བྱུང་སྟེ། མ་སངས་སྤུན་དགུ རྒྱལ་ཕྲན་ཉི་ཤུ་རྩ་ལྔ། རྒྱལ་ཕྲན་བཅུ་
གཉིས། རྒྱལ་ཕྲན་སིལ་མ་བཞི་བཅུས་རིམ་གྱིས་དབང་བྱས་སྐད་དོ། །དེ་ནས་
མི་རྗེ་ལྷས་མཛད། །
༡ བསྐོས་པའི་རྒྱལ་ པོ་ བཞི། བསྐོས་པའི་རྒྱལ་པོ་ཞེས་པ་ནི་གནའ་
བོའི་བོད་ཀྱི་རྒྱལ་རབས་ལོ་རྒྱུས་དག་ཏུ་གསུངས་པའི་རྒྱལ་པོའི་རིགས་ཀྱི་རྣམ་
གྲངས་ཤིག་ཡིན་ཏེ། བཀའ་ཆེམས་ཀ་ཁོལ་མ་ལས། མིའི་རྒྱལ་པོ་ལ་ཡང་།
གདུང་རྒྱུད་ཀྱི་རྒྱལ་པོ་དང་། བསྐོས་པའི་རྒྱལ་པོ་དང་། ཆོས་ཀྱི་རྒྱལ་པོ་དང་
གློ་བུར་གྱི་རྒྱལ་པོ་བཞི་ཡིན་ནོ༔ ཞེས་འབྱུང་བ་ལྟར། བསྐོས་པའི་རྒྱལ་པོ་བཞི་
ཞེས་པ་ནི་བོད་ཀྱི་ཕྱོགས་བཞིར་གནས་པའི་རྒྱལ་པོ་སྡེ་བཞི་ཞེས་པ་སྟེ། ཤར་ན་
རྒྱ་ནགལྷོ་ན་རྒྱ་དཀར། ནུབ་ན་སྟག་གཟིགབྱང་ན་གེ་སར་ཞེས་པ་རྣམས་ཡིན་
ལ། དེ་ནི་གནའ་བོའི་དུས་སུ་བོད་ཁམས་ཀྱི་མཐའ་བཞིར་གནས་ཤིང་བོད་
དང་འབྲེལ་བ་ཧ་ཅང་དམ་པོ་ཡོད་པའི་རྒྱལ་ཁམས་ཁག་དང་དེའི་བདག་པོ་
རྣམས་ཡིན། ཆོས་འབྱུང་མཁས་པའི་དགའ་སྟོན་དུ། མཐའ་བཞིའི་རྒྱལ་པོས་
རྟག་ཏུ་མནར་ཞིང་གཙེ། །རྒྱ་ནག་རྒྱལ་པོ་ཤིང་ལ་སྦྲུལ་ལྟར་འཁྲི། །རྒྱུ་དཀར་
རྒྱལ་པོ་ལུག་ལ་སྤྱང་ལྟར་འཇབ། །སྟག་གཟིག་རྒྱལ་པོ་བྱ་ཁྱུར་ཁྲ་ལྟར་རྒྱུག །
，
༣
《དེབ་ཐེར་དམར་པོ།》 ཤོག་ངོས༣༢ན་གསལ།
བཀའ་ཆེམས་ཀ་ཁོལ་མ། 》 ཤོག་ངོས༦༡ན་གསལ།
68



གེ་སར་རྒྱལ་པོ་ཤིང་ལ་རྟ་ལྟར་འཚབ། །ཞེས་པའང་བསྐོས་པའི་རྒྱལ་པོ་རིགས་
བཞི་ཡིན། །དེ་དག་བོད་ཀྱི་རྒྱལ་རྒྱུད་ལ་ཐད་ཀར་འབྲེལ་བ་མེད་ན་ཡང་། དེ་
དག་གི་སྒྲུང་གཏམ་ནི་བོད་ཀྱི་རྒྱལ་པོ་དང་པོ་གཉའ་ཁྲི་བཙན་པོའི་སྒྲུང་འབྱུང་
བྱེད་ཀྱི་སྔོན་འགྲོའི་རྒྱུ་མཚན་དུ་གྲུབ་པས་གླེང་དགོས་བྱུང་བ་ཡིན་ནོ། །དེ་ཅིའི་
ཕྱིར་ཞེ་ན། ཡང་ཆོས་འབྱུང་མཁས་པའི་དགའ་སྟོན་དུ། འཐབ་ཏུ་མི་ཐུབ་
བོད་ལ་དམག་གྲངས་ཉུང་། །ཡུལ་གཞན་འགྲོ་རུ་རྒྱལ་ཕྲན་གྱིས་མི་སྟེར། །
ཐང་ལ་མི་ཆགས་བྲག་རི་བཙན་པོ་འཛིན། །བཟའ་བཏུང་མི་རྙེད་བཀྲེས་སྐོམ་
སྡུག་བསྔལ་ཆེ། །བོད་ཡུལ་མི་རྣམས་རབ་ཏུ་སྡུག་བསྔལ་ཚེ། །འཕགས་པའི་
ཐུགས་རྗེ་བྱིན་གྱིས་བརླབས་པ་ཡིས། ། གཉའ་ཁྲི་བཙན་པོ་བོད་ཡུལ་རྗེར་
གཤེགས་ནས། །བོད་འབངས་བདེ་ཞིང་སྐྱིད་པར་མཛད་པ་ཡིན། །ཞེས་པས་
མཚོན་ནོ། །
དེ་ཡང་བསྐོས་པའི་རྒྱལ་པོ་ནི་སྟོབས་འབྱོར་གྱི་དཔལ་དང་ལྡན་ཕྱིར་
མཚན་སྙན་གྱི་བ་དན་ས་སྟེང་དུ་ཁེབས་པ་ལྟར་ཡོད་པས། གནའ་བོའི་བོད་མི་
རྣམས་ཀྱིས་ཁོང་ཚོའི་ཁྱད་ཆོས་དང་སྦྱར་ཏེ་བསྐོས་པའི་རྒྱལ་པོའི་སྤྱི་དོན་སུམ་
ཅུ་ཕྱོགས་བསྡོམས་བྱས་ཡོད་པ་ལྡེའུ་ཆོས་འབྱུང་ལས་འདི་ལྟར། གཞུང་ལས་
བསྐོས་པའི་རྒྱལ་པོ་སྤྱི་དོན་སུམ་ཅུས་སྟོན། ཞེས་པས་ཚིགས་བརྒྱད་ཀྱིས་སྟོན་
ཏེ། རྒྱལ་པོ་རེ་རེ་ལ། ཕ་གང་ཡིན་པ་དང་། མ་གང་ཡིན་པ་དང་། བཏགས་
པའི་མིང་དང་། བཙུན་མོ་དང། བློན་པོ་དང་། སྲས་དང་། ཕྱོགས་དང་།
ཕོ་བྲང་དང་། འབངས་དང་། བསྐོས་པའི་ལུགས་དང་། སྟོན་པ་གང་ཡིན་པ་
དང་ ལས་ཅི་མཛད་པ་དང༌། དགྲ་རུ་གང་གནོད་པ་དང་། བདུད་དུ་ཅི་
བབས་པ་དང་། འགེལ་བའི་ཁལ་གང་ཡིན་པ་དང་། ནོར་དུ་ཅི་སྤེལ་བ་དང་།
]
ལྡེའུ་ཆོས་འབྱུང་། ཤོག་ངོས༢ ༡༩ནས་༢ ༢ ༣བར།



ཟས་སུ་ཅི་གསོལ་བ་དང་། གོས་སུ་ཅི་གོན་པ་དང་། གོ་ཆ་གང་ཡིན་པ་དང་།
ལག་ཆར་ཅི་ཐོགས་པ་དང་། རྒྱན་ཆ་གང་སྤྱོད་པ་དང་། སྐད་གང་གི་སྐད་དུ་
སྨྲ་བ་དང་། ཆད་ཁུངས་གང་ལས་ཆད་པ་དང་། སྤྱོད་པ་ཅི་ལྟར་མཛད་པ་
དང༌། གླིང་གང་ན་གནས་པས་དང༌། དུས་ཅི་ཙམ་ན་བྱོན་པ་དང་། ཁམས་
གསུམ་ལས་གནས་རིགས་གར་གཏོགས་པ་དང་། སྐྱེ་གནས་བཞི་ལས་གང་
ལས་སྐྱེས་པ་དང་། ཚེ་ཚད་ཅི་ཙམ་ཐུབ་པ་དང་། ལུས་ཚད་ཅི་ཙམ་ཡོད་པ་
དང་། དོན་སུམ་ཅུ་སུམ་ཅུ་བརྒྱ་ཉི་ཤུས་སྟོན་ཏེ། །
རིན་ཆེན་སྤུངས་པ་ལས། རྒྱ་གར་ཆོས་ཀྱི་རྒྱལ་པོའི་བཤད་པ་ལ། །
ཕའི་མིང་ནི་སྲིད་པ་དགུ་ཁྲིད་ཡིན། །མ་ནི་སྤྱང་འགྲམ་སྔོན་མོ་ཡིན། །ཁོ་རང་
མིང་ནི་ཤེ་ལེ་བགྲེས་པོ་ཡིན། །བཙུན་པའི་མིང་ནི་ཁྲི་སྨན་སྟོང་བཤད་ཡིན། །
བློན་པོའི་མིང་ནི་དྷར་མ་ཀོ་ཤམ་ཡིན། ། སྲས་ཀྱི་མིང་ནི་ཤེལ་ཕྲེང་འཛིན་པ་
ཡིན། །ཡུལ་ཕྱོགས་ལྷོ་ཡི་སྐར་མ་མེ་བཞིའི་འོག ། ཕོ་བྲང་མཁར་ནི་ཤེ་ལེ་
ཟམ་དུར་ཡིན། ། འབངས་ནི་ ལྷ་ ལས་ཆད་པའི་མི་ རིགས་བཞི། ། བསྐོས་
ལུགས་གླང་ཆེན་སྣ་ཡི་བུམ་པ་ཡིན། །སུ་ལ་དབང་བསྐུར་དེ་ལ་བསྐོ་བ་ཡིན། །
སྟོན་པ་སངས་རྒྱས་བཅོམ་ལྡན་འདས་ཀྱིས་བྱེད། ། ལས་སུ་དགེ་བཅུ་ལས་
སོགས་དང་དུ་ལེན། །དགྲ་རུ་ཕྱི་པ་མུ་སྟེགས་གནོད་པ་ཡིན། །བདུད་དུ་དུག་
སྦྲུལ་ནག་པོ་བབས་པ་ཡིན། ། ཁལ་དུ་མ་ཧེ་སྔོན་པོར་གེལ་བ་ཡིན། །ནོར་དུ་
འཁར་བའི་ དུང་ཙེ་ སྤྱོད་ པ་ཡིན། ། གོས་ སུ་ གསོལ་ རས་དཀར་པ་ གོན་པ་
ཡིན། །ཟས་སུ་གོ་ལ་དཀར་པོ་གསོལ་བ་ཡིན། །གོ་ཆར་ལྕགས་ཀྱི་རྔ་གཞུ་གོན་
པ་ཡིན། །ལག་ཏུ་རལ་གྲི་འབར་བ་ཐོགས་པ་ཡིན། ། རྒྱན་ཆ་རིན་ཆེན་གསེར་
ལ་བྱེད་པ་ཡིན། ། སྐད་ནི་ སཾ་སྐྲྀ་ཏ་སྟེ་ལྷའི་སྐད། ། ཆད་པའི་ཁུངས་ནི་འོད་
གསལ་ལྷ་ལས་ཆད། ། སྤྱོད་པ་བོད་ལ་སྦྲུལ་ལྟར་འཁྲིལ། །གླིང་ཆེན་ལྷོ་ཡི་
འཛམ་བུའི་གླིང་ལ་དབང་། ། དུས་ཚོད་གདུང་རྒྱུད་རྒྱལ་པོ་འདས་ནས་སུ། །
70



ཚེ་ལོ་བརྒྱ་བ་རྩོད་ལྡན་དུས་སུ་བྱུང་། །གནས་རིགས་འདོད་པའི་ཁམས་སུ་
གཏོགས་པ་ཡིན། །སྐྱེ་གནས་བཞི་ལས་མངལ་ལས་སྐྱེས་པ་ཡིན། །ཚེ་ཡི་ཚད་
ནི་ངེས་པ་མེད་པ་ཡིན། །ལུས་ཀྱི་ཚད་ནི་རང་གི་ཁྲི་བཞི་ཡིན། །དེ་ཡི་རྒྱ་གར་
ཆོས་ཀྱི་བཤད་པ་རྫོགས་སོ། །
དེ་ནས་རྒྱ་ནག་གཙུག་ལག་རྒྱལ་པོ་ཡི། ། ཕ་ཡི་མིང་ནི་སྲིད་པ་ལྔ་ཁྲི་
ཡིན། །མ་ཡི་མིང་ནི་ཤར་གྱི་ལྷ་མོ་སེན། །བཏགས་པའི་མིང་ནི་རྒྱ་ཆེ་མི་ཟད་
ཡིན། །བཙུན་མོའི་མིང་ནི་གནམ་ལ་ཐོན་ཀར་རྗེ། ། བློན་པོའི་མིང་ནི་གླིང་
ཤང་འབར་བ་ཡིན། ། སྲས་ཀྱི་མིང་ནི་མེ་ལས་འཛིན་པ་ཟེར། །ཡུལ་ཕྱོགས་
ཤར་ཡིན་སྐར་མ་སྨིན་དྲུག་འོག ། ཕོ་བྲང་མིང་ནི་རྒྱལ་མཁར་གྲུ་བཞི་ཡིན། །
འབངས་ནི་ཀླུ་ལས་ཆད་པའི་མི་རིགས་བཞི། །བསྐོས་ལུགས་ལྕགས་ཀྱི་ལྷམ་བུ་
གོན་ནས་སུ། ། ཤེལ་གྱི་སྐས་ལ་ སུ་ ཐར་དེ་ ལ་བསྐོ། ། འདུལ་བའི་སྟོན་པ་
འཕགས་པ་འཇམ་དཔལ་ཡིན། ། མཛད་པའི་ལས་སུ་ ལེགས་ཉེས་མེ་ལོང་
བལྟ། །གནོད་པའི་དགྲ་རུ་རྒྱ་མཚོ་རླབས་ཆེན་གནོད། །བབས་པའི་བདུད་དུ་
ས་བདག་ནག་པོ་བབས། ། འགེལ་བའི་ ཁལ་ དུ་རྔ་མོང་ ག་པར་འགེལ། །
ཕུགས་ཀྱི་ནོར་དུ་དངུལ་གྱི་དུང་རྩེ་སྤྱོད། ། ལུས་ཀྱི་ན་བཟའ་ཟབ་ཆེན་སྣ་ལྔ་
གོན། །ཟས་དང་སྐོམ་དུ་ཆབ་ཚ་ལ་སོགས་གསོལ། ། གོ་ཆར་བསེའི་རྔ་ཞུབ་
གོན་ནོ་སྐད། ། ལག་ཆར་བསེའི་མདུང་དམར་ཐོགས་ནས་བརྡེག ། རྒྱུན་
ཆར་དངུལ་དང་མུ་ཏིག་དག་ལ་བྱེད། །སྐད་ནི་ན་ག་ར་ཛ་ཀླུའི་སྐད་དུ་སྨྲ། །
ཆད་ཁུངས་ནག་པོ་ཀླུ་ལས་ཆད་དོ་སྐད། །སྤྱོད་པ་བོད་ལ་ལུག་ལ་སྤྱང་འཇབ་
འདྲ། །གླིང་ནི་ལྷོ་ཡི་འཛམ་བུ་གླིང་ལ་དབང་། །དུས་ནི་ཚེ་ལོ་བརྒྱ་པའི་དུས་སུ་
བྱུང་། །གནས་རིགས་འདོད་པ་ཁམས་ཀྱི་མི་ཡིན་ནོ། ། སྐྱེ་གནས་དེ་ཡང་
མངལ་ལས་སྐྱེས་པ་ཡིན། །ཚེའི་ཚད་ལ་དེ་ཡང་ངེས་པ་མེད། །ལུས་ཀྱི་ཚད་ནི་
རྒྱ་གར་ཆོས་རྒྱལ་འདྲ། །དེས་ནི་རྒྱ་ནག་རྒྱལ་པོའི་བཤད་པ་རྫོགས་སོ། ། །
71



སྟག་གཟིག་ནོར་གྱི་རྒྱལ་པོའི་བཤད་པ་ལ། །ཕ་ཡི་མིང་ནི་ལྷ་གད་བདུན་
ཁྲི་ཡིན། །མ་ཡི་མིང་ནི་ལྷ་སྨན་གཡུ་ཁྲི་ལ། །བཏགས་པའི་མིང་ནི་ཁ་ཚེ་མོར་
བ་ཡིན། །བཙུན་མོའི་མིང་ནི་ཉི་ཟླ་མཛེས་ལྡན་མ། ། བློན་པོའི་མིང་ནི་སིང་
དང་གྲགས་སོ་ཞེས། སྲས་ཀྱི་མིང་ནི་མུ་ཏིག་འཛིན་པ་ཡིན། །ཡུལ་ཕྱོགས་ནུབ་
ཡིན་ཟླ་བ་ཚེས་པའི་འོག ། ཕོ་བྲང་ཤེལ་མཁར་ གསེར་ཐོགས་གཡུ་འོད་
ཅན། །འབངས་ནི་གནོད་སྦྱིན་བུ་ཡིན་མི་སྡེ་བཞི། ། བསྐོས་ལུགས་ནོར་བུ་
རིན་ཆེན་སུས་ལོན་པ། ། སྟོན་པ་འཕགས་པ་ཨཱརྱ་ཛམྦྷ་ལྷ། ། ལས་སུ་དབུལ་
འཕོངས་དུཁ་ སེལ་བ་ཡིན། ། གནོད་པའི་དགྲ་རུ་གཅན་གཟན་གདུག་པ་
ཅན། །བདུད་དུ་དམུ་ཡིས་ནད་ངན་འབེབས་སོ་སྐད། །འགེལ་བའི་ཁལ་ནི་
གླང་པོ་ཆེ་ལ་འགེལ། །ནོར་དུ་ཡིད་བཞིན་ནོར་བུ་དེ་ལ་སྤྱོད། ། གོས་སུ་དར་
ཆེན་སྣ་ལྔ་གོན་པ་ཡིན། །ཟས་སུ་སྦྲང་རྩི་ལ་སོགས་མངར་གསུམ་ཟ། །གོ་ཆར་
རྭ་བྱང་འཇོལ་ཁྲབ་གོན་པ་ཡིན། །ལག་ཆ་རྩེ་གསུམ་མདུང་ལ་བྱེད་པ་ཡིན། །
རྒྱན་ཆ་རིན་ཆེན་ཤེལ་ལ་བྱེད་དོ་སྐད། །སྐད་ནི་ཤིནཏ་ཡིན་གནོད་སྦྱིན་སྐད་དུ་
སྨྲ། །ཆད་ཀྱང་གནོད་སྦྱིན་ལུས་ལས་ཆད་པ་ཡིན། །སྤྱོད་པ་བོད་ལ་བྱ་ཁྱུར་ཁྲ་
ལྟར་མྱུལ། །གླིང་དང་དུས་དང་གནས་རིས་སྐྱེ་གནས་དང་། ། ཚེ་ཚད་ལུས་
ཚད་རྒྱལ་པོ་བཞི་ཀ་མཐུན། །དེ་ཡིས་སྟག་གཟིག་ནོར་གྱི་བཤད་པ་རྫོགས། །
དེ་ནས་གེ་སར་དམག་གི་རྒྱལ་པོ་ཡི། །སྤྱི་དོན་སུམ་ཅུ་ཐམ་པ་བཤད་པ་
ནི། །ཕ་ནི་ཁྲི་གསུམ་ཁྲི་བཞེར་རྒྱལ་བ་ཡིན། །མ་ནི་བྱུང་བཙུན་སྔོན་མོ་ཞེས་སུ་
གྲགས། །ཁོ་རང་མིང་ནི་སྟག་བཞེར་ཁྲམ་རྒྱལ་ཟེར། །བཙུན་མོ་ལེགས་བཙུན་
སྒྲོལ་མ་བྱ་བ་ཡིན། །བློན་པོའི་མིང་ནི་ཛི་ན་མི་ཏྲ་ཡིན། ། སྲས་ནི་མདུང་རྩེ་
གསུམ་པ་ཞེས་སུ་གྲགས། །ཡུལ་ཕྱོགས་བྱང་ཡི་སྐར་མ་སྨིན་བདུན་འོག ། ཕོ་
བྲང་ལྕགས་མཁར་གླིང་དགུ་རྩེ་མཐོན་ཡིན། །འབངས་ནི་ལྷ་ཡི་རིགས་ཀྱི་མི་སྡེ་
བཞི། ། བསྐོ་ལུགས་ཕྱོགས་བཞིར་དཔག་ཆེན་མདའ་བཞི་འཕངས། ། དུས་



གཅིག་སུས་ཟིན་དེ་ལ་བསྐོ་མ་ཡིན། །འདུལ་བའི་སྟོན་པ་ལྷ་མོ་པན་རྩི་ཀ །
མཛད་པའི་ལས་སུ་ཕ་རོལ་དགྲ་དཔུང་འཇོམས། ། གནོད་པའི་དགྲ་རུ་རུས་
སྦལ་ནག་པོ་འོང་། །བབས་པའི་བདུད་དུ་མཚོན་གྱི་སྐལ་པ་འབབ། །འགེལ་
བའི་ཁལ་ནི་གྱི་ལིང་རྟ་ལ་འགེལ། །ནོར་དུ་ལྕགས་ཀྱི་དུང་རྩེ་སྤྱོད་པ་ཡིན། །
གོས་སུ་ཤིང་བལ་བཏགས་པ་གོན་ནོ་སྐད། ། ཟས་སུ་ཤིང་ཏོག་སྣ་ཚོགས་ཟ་བ་
ཡིན། །སྐད་ནི་ཀ་ར་ན་ཞེས་ལྷ་མིན་སྐད། ། ཆད་ཁུངས་དང་པོ་བྱ་རྒྱལ་རྒོད་
ལས་ཆད། ། སྤྱོད་པ་བོད་ལ་ ཤིང་ ལ་སྟེ་ལྟར་འཚབ།། གླིང་དང་དུས་ཚོད་
གནས་རིག་སྐྱེ་གནས་དང་པོའི་ལོ་རྒྱུས་སོ། །ཞེས་རྒྱལ་རབས་རིན་ཆེན་སྤུངས་
པ་ལས་བཤད་དོ། །དེ་ནི་བསྐོས་པའི་རྒྱལ་པོའི་ལོ་རྒྱུས་སོ། །
བསྐོས་པའི་རྒྱལ་པོ་བཞིའི་གཏམ་རྒྱུད་འདི་བོད་ཀྱི་ཆོས་འབྱུང་ལོ་རྒྱུས་
མང་ཆེ་བར་ཕལ་ཆེར་གཅིག་མཐུན་དུ་འབྱུང་ལ། འདི་ལ་དོན་བརྗོད་པའི་ལོ་
རྒྱུས་ཀྱི་གཏམ་རྒྱུད་ཀྱི་ཁྱད་ཆོས་ཤིན་ཏུ་གསལ་བས། ཕལ་ཆེར་དུས་ཕྱིས་སུ་
དར་བའི་ཡིག་སྒྲུང་གི་ཁོངས་སུ་གཏོགས་པར་སྣང་ཡང་། དོན་དུ་དེའི་བཤད་
རྒྱུན་བོད་ལ་དར་སྔ་བས་གནའི་སྒྲུང་གཏམ་ཡིན་སྙམ། རྒྱལ་པོ་དེ་དག་སྐབས་
དེར་བོད་ཉེ་འཁོར་ཀྱི་ཡུལ་གྲུ་གཞན་པའི་རྒྱལ་པོ་ཡིན་ལ་བོད་རང་ལ་དེ་དུས་ད་
དུང་རྒྱལ་པོ་མ་བྱུང་བར་མངོན་ནོ། །
༢ དབང་མཛད་བཅུ་གཉིས། དེ་ཡང་གཉའ་ཁྲི་མ་བྱོན་གོང་དུ་བོད་
ཡུལ་ལ་མི་མ་ཡིན་གྱིས་དབང་བསྒྱུར་ཚུལ་གྱི་ལོ་རྒྱུས་བསྟན་བཅོས་ཀུན་ལ་
ཡོངས་སུ་གྲགས་ཏེ། དེ་དག་ནི་བོད་སྤྱི་ལ་དབང་བསྒྱུར་བའི་རྒྱལ་པོ་མ་ཡིན་ཏེ།
ས་ཆ་བཅད་བཟུང་གིས་ཡུལ་ཉེ་ཚེ་བ་ཙམ་ལ་བདག་པོ་བྱེད་པའི་རུས་རྒྱུད་ཚོ་བ་
དག་ཡིན། སྐབས་དེར་བོད་མཐའ་འཁོར་གྱི་རྒྱལ་པོ་དག་གིས་རྒྱུན་དུ་བོད་ལ་
གཙེ་བས་དེ་ཚོ་འདུལ་རྒྱུ་ནི་སྐབས་དེའི་གལ་ཆེ་བའི་ལས་དོན་ཞིག་ཡིན། །དེར་
ལྡེའུ་ཆོས་འབྱུང་ལས། དེ་ལྟར་བསྐོས་པའི་རྒྱལ་པོ་ཕྱོགས་བཞི་ཁ་ན་གྲགས།



བོད་དབུས་ན་རྨོངས་པས་ཁས་ཉེན་ཏེ། རྒོལ་དུ་མི་ཐུབ་བྲག་རི་བཙན་པོ་
འཛིན་སྐད། །དེའི་དུས་སུ་ཕྱོགས་བཞིའི་རྒྱལ་པོ་བཞི་འདུལ་བར་འདོད་ནས།
དབང་མཛད་བཅུ་གཉིས་བྱུང་སྟེ། གཞུང་ལས། དེ་ནས་གློ་བུར་རྒྱལ་པོའི་
བྱོན་ལུགས་ནི། །མཚན་ནི་གཉའ་ཁྲི་བཙན་པོ་ཞེས་གྲགས། །མ་བྱོན་གོང་
ནས་དབང་མཛད་བཅུ་གཉིས་རྣམས། ། རིམ་པར་བྱུང་བས་ཕྱོགས་བཞིའི་
དགྲ་མ་ཐུལ། །སྐད་པ། །
དང་པོ་གནོད་སྦྱིན་ནག་པོ་ཞེས་བྱ་བ་བྱུང་སྟེ། ། ཡུལ་གྱི་མིང་ཡང་
བཟངས་ཡུལ་རྒྱན་མེད་བྱ་བར་བཏགས། །ལག་ཆར་མདའ་གཞུ་འཕེན་པ་དེ་
ནས་བྱུང་།། གཉིས་པ་རེ་སྡེ་མགོ་གཡག་བདུད་ཀྱིས་བྱས། །ཡུལ་གྱི་མིང་ཡང་
བདུད་ཡུལ་གླིང་དགུ་ཟེར། །སྟ་རེ་དགྲ་སྟ་དུས་དེར་ལག་ཆར་བྱུང་། ། གསུམ་
པ་གཉའ་རིང་ཕྲག་མེད་སྲིན་གྱིས་བྱས། །ཡུལ་གྱི་མིང་ཡང་ནག་པོ་དགུ་དུལ་
ཟེར། །ལག་ཆར་སྲིན་མོ་ རྐང་དང་སྒྱོགས་གཉིས་བྱུང་། ། བཞི་པ་དམར་
འཇམ་ཞེས་བྱ་ལྷ་ཡིས་བྱས། །ཡུལ་གྱི་མིང་ནི་ལྷ་ཡུལ་གུང་ཐང་ཟེར། ། ལག་
ཆར་ཁ་ཊཾ་རྩེ་གསུམ་དེ་ནས་བྱུང་། །ལྔ་པ་ཀླུས་དབང་བྱས་ངམ་བྲང་ཅང་བྲང་
ཟེར། །ལག་ཆ་མདུང་ལ་བྱེད་པ་དེ་ནས་བྱུང། །དྲུག་པ་འདྲེས་དབང་བྱས་
ལས་ཏང་ལིང་ཏང་ཟེར། །ལག་ཆར་རྒྱུག་པ་སྐྱོག་ཅན་དེ་ནས་བྱུང་། །བདུན་
པ་མ་སངས་རུ་དགུས་དབང་བྱས་ཏེ། །ཡུལ་གྱི་མིང་ནི་བོད་ཁམས་གཡང་དྲུག་
ཟེར། །ལག་ཆར་དོང་རལ་ཕུབ་ཆུང་དེ་ནས་བྱུང་། །བརྒྱད་པ་ཀླུས་དབང་
བྱས་བོད་ཁམས་གླིང་དགུར་བཏགས། ། དགུ་པ་མི་མ་ཡིན་གྱིས་དབང་བྱས་
ཏེ། །ཡུལ་གྱི་མིང་ནི་ངམ་ཡུལ་ནག་པོར་བཏགས། །བཅུ་པ་ཟ་རིད་སྤུན་དྲུག་
དག་གིས་དབང་བྱས་ཏེ། །ཡུལ་གྱི་མིང་ལ་སྟོང་སྡེ་བཅོ་བརྒྱད་ཟེར། ། བཅུ་
གཅིག་རྒྱལ་ཕྲན་བཅུ་གཉིས་དབང་བྱས་སྐད། ། ཀུན་གྱི་ཐ་མར་སིལ་མ་བཞི་
བཅུ་བྱས། །ཡུལ་གྱི་མིང་ནི་བཟངས་ཡུལ་གྱད་དུ་བཏགས་ཞེས་སོ། །



དེ་ལ་མ་སངས་རུ་དགུ་ཟེར་ཡང་། ། མ་སངས་རུ་བརྒྱུད། གཡང་
འབྲུམ་སི་ལེ་མ་དང་དགུའོ། །མ་སངས་རུ་བརྒྱད་ནི། གཉན་མ་སངས་གཡའ་
སྤང་སྐྱེས་གཅིག་དང་གཅིག ། གར་མ་སངས་གཙོ་གར་སྐྱེས་ཀྱི་སྡིག་ནམ་
ཚད་དང་གཉིས། ། གཉན་མ་སངས་ངན་ལམ་རྩང་སྐྱེས་དང་གསུམ། ། ཏུབ་
མ་སངས་ཐོ་གར་སྐྱེས་དང་བཞི། ། ཤེ་མ་སངས་ཐོད་དཀར་ནམ་ཚང་དང་
ལྔ། །མེ་མ་སངས་པདྨ་སྐྱེས་ཀྱི་སྙིང་ནམ་ཚ་དང་དྲུག ། མི་མ་སངས་རྒྱ་མཚོ་
སྐྱེས་ཀྱི་ དྲ་ང་ འགུར་ དང་བདུན། ། ཨོད་མ་ མ་ སངས་ སྟོན་ནམ་ཚ་ དང་
བརྒྱད། །ཞེས་འབྱུང་བ་ལ། སྒྲུང་གི་མཚན་གཞི་འདྲེན་པའི་དུས་སུ་མ་སངས་
ཀྱིས་སྒྲུང་ཞེས་འབྱུང་པའི་མ་སངས་ནི་སྔོན་བོད་ཀྱི་སྤྱི་ཚོགས་ལ་ཡུན་རིང་
དབང་བསྒྱུར་མཛད་པའི་མི་མ་ཡིན་དང་འབྲེལ་བ་ཡོད་པའི་རུས་རྒྱུད་ཅིག་ཡིན་
ཏེ། བཀའ་ཆེམས་ཀ་འཁོལ་མར། མ་སངས་འབངས་ལ་ངམ་གྱིས་ཁ་ཆེ་ཡུལ་
དུ་དམག་བརྒྱབ་ཚུལ་བཀོད་པ་ལས་ཤེས་ནུས། དེ་རུ། རྒྱལ་པོ་གྲི་གུང་བཙན་
པོ་ལ་སྲས་ཕོ་བོ་གསུམ། ཁོང་རང་གྲོངས་ནས་སྐྱེས་པའི་བླའུ་ཅིག་དང་བཞི་
ཡོད་པའི་ལོ་རྒྱུས་ནི། སྲས་གསུམ་ནི་ཤ་ཁྲི། ཉ་ཁྲི། བྱ་ཁྲི་གསུམ་ཡིན་པ་ལ་
ཁོང་སྤུན་གསུམ་ཡབ་ཀྱི་རྒྱལ་སྲིད་ལ་མ་འཆམས་པར། ཡབ་ཀྱིས་ཡུལ་གསུམ་
དུ་སྤྲུགས་པ་ནི། ཕོ་བོ་ཤ་ཁྲི་ཀོང་པོའི་ཡུལ་དུ་སྤྲུགས། དེ་འོག་འབྲིང་པོ་ཉ་ཁྲི་
ཁམས་ཀྱི་ཡུལ་དུ་སྤྲུགས། དེ་འོག་ཐ་ཆུང་བྱ་ཁྲི་ནི་གཙང་གི་ཡུལ་སྤྲུགས་ནས།
རྒྱལ་པོ་གྲི་གུང་བཙན་པོས་སྲས་གསུམ་སྤྲུགས་ནས། ཁམས་ཀྱི་རྒྱལ་པོའི་སྲས་
མོ་བག་མར་བླངས་ཏེ། ཕོ་བོ་གསུམ་གྱི་ཨ་མས་རྒྱལ་པོའི་རྟ་རྫི་བྱེད་ཀྱིན་ཡོད་
པའི་དུས་ན། རྒྱལ་པོ་གྲི་གུང་བཙན་པོ་དེ་བློན་པོ་དམག་མི་མ་སངས་འབངས་
ལི་ངམ་དང་བཅས་པས་ཁ་ཆེའི་ཡུལ་དུ་དམག་རྒྱག་ཏུ་ཕྱིན་ཏེ། ཁ་ཆེའི་རྒྱལ་པོ་
དང་དམག་གཡུལ་སྤྲད་པས་བོད་ཀྱི་རྒྱལ་པོ་དམག་གཡུལ་རྒྱལ་ནས་ཚུར་ལ་ལོག་
ནས་ཡོང་གྱིན་ཡོད་པའི་ལམ་ཁ་ན་ཚུར་ལ། རྒྱལ་པོ་བློན་འབངས་དང་མ་



སངས་ལི་ངམ་དང་བཅས་པ་རྣམས་ཀྱིས་མདའི་ཕོག་རྩལ་འགྲན་གྱིན་ཡོང་པས།
རྒྱལ་པོ་གྲི་གུང་བཙན་པོའི་མདའ་ནི་ཕ་བོང་ལ་སྒྲོ་རིབ་བེ་ཐིམ། མ་སངས་ཀྱི་
མདའ་ནི་ཕ་བོང་ལ་འདེམ་ཚུགས་ཙམ་འདུག་པའི་དུས་ན། ཁ་ཆེའི་མི་བཙོན་
ལ་ཁྲིད་པ་རྣམས་ན་རེ། བོད་ཀྱི་རྒྱལ་པོ་དང་མ་སངས་རྣམས་ཀྱིས་གཞུ་སྒོམ་
ཙམ། མདའ་ཕྱམ་རྩེ་ཙམ་འཕེན་པ་བྱུང་། ཕ་གི་འདྲ་བ་ཡ་མཚན་ཆེ་ཟེར་
ནས་མི་རྣམས་ཀྱིས་བལྟས་ཙ་ན། ཕ་བོང་ལ་མདའ་ལྡེམ་མེ་དང་སྒོ་རིབ་བེ་
འདུག་གོ། བློན་པོ་རྣམས་ན་རེ། ཕ་བོང་ལ་སྒྲོ་རིབ་བེ་བ་ཕ་གི་ནི་རྒྱལ་པོའི་
མདའ་ཡིན། ལྡེམ་ཚུགས་ཙམ་ཕ་གི་མ་སངས་ཀྱི་མདའ་ཡིན་ཟེར། ལི་ངམ་ན་
རེ། ཕ་བོང་སྒྲོ་རིབ་བེ་ཕ་གི་མ་སངས་ཀྱི་མདའ་ཡིན་ལྡེམ་ཚུགས་ཕ་གི་རྒྱལ་
པོའི་མདའ་ཡིན་ཟེར་ནས། ལི་ངམ་དང་བློན་པོ་མ་འཆམ་པའི་དུས་སུ། རྒྱལ་
པོ་དང་མ་སངས་ཀྱི་བར་དུ་མདའ་སྒྲོ་རིབ་བེ་བ་དེ་རྒྱལ་པོའི་ཡིན་པ་ལ་མ་སངས་
ཀྱི་མདའ་ཡིན་ཟེར་ཀྱིན་འདུག ང་རྒྱལ་པོས་མ་སངས་ལ་ཆད་པ་ཆོད་དང་ཟེར་
བའི་ཕྲ་མ་བྱུང་བས། དེ་མ་སངས་ཀྱིས་ཐོས་ནས་ང་ལ་རྒྱལ་པོས་ཆད་པ་གཅོད་
ན། རྒྱལ་པོ་གྲོངས་པའི་དུས་རོ་མི་ཡོང་ཟེར་བ་དེ་བདེན་ནམ་མི་བདེན་ལྟ་བའི་
ཆེད་དང་། རྒྱལ་པོ་གྲིར་བཀུམ་པའི་ཆེད་དུ་མ་སངས་ཀྱི་བསམ་པ་ལ། རྒྱལ་
པོའི་སྤྱི་བོ་ན་ལྷའི་སྨྲ་ཐག་ཡོད་པ་གཅད་དེ་གྲོངས་པའི་དུས་ན་རོ་ཡོང་བ་དང་།
རྒྱལ་པོ་མདའ་གྲིར་བཀུམ་པའི་ཐབས་མཁས་པ་ཅིག་བྱེད་དགོས་སྙམ་ནས་ང་
མ་སངས་དང་། ཁྱེད་རྒྱལ་པོ་གཉིས་མདའ་རྩལ་སུ་ཆེ་འགྲན་པར་འདོད་ན།
རལ་གྲི་ཀླད་ལ་སྐོར་ཀྱིན་ཤོག ཆུའི་ནང་གི་བ་དམར་གླང་དམར་ལ་སོལ་པའི་
སྐྱེ་མོ་འཁོལ་ལ་ཤོག དཔྲལ་བར་དུང་གི་ཨ་ལོང་དང་དངུལ་དཀར་མེ་ལོང་
ཐོགས་ལ་ཤོག་བྱས་ནས་མ་སངས་ཀྱིས་ལི་ངམ་ལ་འཕྲིན་སླབས་ནས་རྒྱལ་པོའི་
རྩར་བཏང་བས། ལི་ངམ་གྱིས་ཕྱིན་ནས་འཕྲིན་མ་ནོར་བར་དེ་སྐད་རྒྱལ་པོ་ལ་
བྱས་པས། རྒྱལ་པོ་བཙུན་མོའི་ཕག་ནས་བཞེངས་ཏེ་ལི་ངམ་ཟེར་བ་བཞིན་དུ་
76



བྱས་ནས་ལེགས་ཡིན་ནམ་སྙམ་ནས་དེ་ལྟར་བྱས་ཡོང་བའི་དུས་ན། རལ་གྲི་
ཀླད་ལ་བསྐོར་བས་ཁོའི་སྤྱི་བོའི་ལྷ་ཐག་དང་སྨུ་ཐག་ཆད་པས་ལྷ་སྲིན་འདྲེ་སྲིན་
འཁྲུགས། ལྷ་སྲིན་འདྲེ་སྲིན་འཁྲུགས་པས་ཆོ་ངེའི་སྒྲ་དང་འུར་སྒྲ་བྱུང། ཆོ་ངེ་
དང་འུར་སྒྲ་བྱུང་བས་ཆུའི་ནང་གི་བ་དམར་གླང་དམར་འདྲོགས་ནས་སོལ་བའི་
སྐྱེ་མོ་རལ་ཏེ་སོལ་འཚུབ་ཆེན་པོ་བྱུང་བས་དེའི་གསེབ་ན་དུང་གི་ཨ་ལོང་དང་
དངུལ་དཀར་མེ་ལོང་གཉིས་དཀར་ལྷག་གེ་འདུག་པ་ལ་གཏད་ནས་མ་སངས་
ཀྱིས་མདའ་བརྒྱབ་པས་རྒྱལ་པོའི་དཔྲལ་བར་ཕོག་ནས་རྒྱལ་པོ་མདར་བཀུམ་
ནས། རྒྱལ་པོ་ལ་དེའི་དུས་ན་རོ་བྱུང་ངོ་། །
གོང་གསལ་གྱི་དབང་མཛད་བཅུ་གཉིས་ལས་འཕྲོས་ད་དུང་རྒྱལ་ཕྲན་
བཅུ་གཉིས་དང་། རྒྱལ་ཕྲན་སིལ་མ་བཞི་བཅུ་རྣམས་ཡོད་དེ། ཐོག་མར་རྒྱལ་
ཕྲན་བཅུ་གཉིས་ནི། ལྡེའུ་ཆོས་འབྱུང་དུ། དབང་མཛད་བཅུ་གཉིས་པོ་དེ་
ཡུན་རིང་པོར་ཕན་ཚུན་ལ་འཐབ་རེས་དང་འཁྲུགས་རྩོད་བྱས་མཐར་རྒྱལ་ཕྲན་
བཅུ་གཉིས་སུ་གྱེས། དེ་དག་ནི་ཡུལ་འཆིམས་ཡུལ་ནག་པོ་དགུ་སུལ་ན། །
རྒྱལ་པོ་འཆིམས་རྗེ་ནེ་གུ་བློན་པོ་དང་དང་དིང་། ཡུལ་ཞང་ཞུང་ན། རྒྱལ་པོ་
ཞང་ཞུང་དར་གྱི་རྗེ་ལི་ག་ཤུར་བཞུགས། །བློན་པོ་སྨ་ར་སངས་རྗེ། ཡུལ་མྱང་
རོ་མཆོད་དཀར་ན། ། རྒྱལ་པོ་རྩང་རྗེ་ཐོད་དཀར། །བློན་པོ་བན། ཡུལ་
སྣུབས་ཡུལ་གླིང་དགུ་ན། རྒྱལ་བོ་སྣུབས་རྗེས་སྲིད་པ། བློན་པོ་རྨེའུ་དང་འགྲོ།
ཡུལ་ཡུལ་ཉང་རོ་ཤམ་པོ་ན། །རྒྱལ་པོ་ལོང་ངམ་བྱི་རོམ། ། བློན་པོ་ཤེའུ་དང་
ཡུག་ཡུལ་གྱི་ར་ལྗོངས་སྔོན་ན། རྒྱལ་པོ་ཀྱི་རྗེ་རྨངས་པོ། བློན་པོ་ངས་མི་དང་
འགྲོ། ཡུལ་ངས་པོ་ཁྲ་སྣ་ན། །རྒྱལ་པོ་གུང་ཁྲི་ཟིངས་པ་རྗེ་ཁྲི་འབངས་གསུམ།
བློན་པོ་འགར་དང་སྙན། ཡུལ་འོལ་ཕུ་ཡང་མཁར་ན། །རྒྱལ་པོ་ཟིན་འབྲང་རྗེ།
Y
《 བཀའ་ཆེམས་ཀ་ཁོལ་མ།》 ཤོག་ངོས་༨༥ནས་༨ ༧ན་གསལ།



བློན་པོ་གོ་དང་སྦས། ཡུལ་ཀྲིས་སྣ་རོལ་མོ་གོང་ན། །རྒྱལ་པོ་དྲང་རྗེ་གོང་ནམ་
བཞུགས། །བློན་པོ་སྦྲད་དང་ཞུ། ། ཡུལ་ཉང་ཡུལ་རྣམ་གསུམ་ན། རྒྱལ་པོ་
ཉང་བཙུན་གླང་རྒྱབ་བཞུགས། ། བློན་པོ་དེ་རུ་སྤུན་གཉིས་བཞུགས། །ཡུལ་
དྭགས་ཡུལ་སེ་མོ་གྲུ་བཞི་ན། རྒྱལ་པོ་དྭགས་རྗེ་ལྕེ་མང་བཞུགས། །བློན་པོ་བླ་
དང་ཀམ་མོ། །ཡུལ་འབྲོག་མོ་རྣམ་གསུམ་ན། རྒྱལ་པོ་སེར་ཁྲི། བློན་པོ་རྐང་
རེ་ནག་པོ་བཅས་སོ། ། །
དེའི་རྗེས་སུ་བྱུང་བའི་རྒྱལ་ཕྲན་སིལ་མ་བཞི་བཅུ་རྩ་གཉིས་ནི། ཡུལ་
དབྱེ་མོ་ཡུལ་དྲུག་ན། རྒྱལ་པོ་དབྱེ་རྗེ་མཁར་པ། བློན་པོ་སྦོ་དང་རྔོགཡུལ་སྲེག་
ཡུལ་ས་མོ་གྲུ་བཞི་ན། རྒྱལ་པོ་རྔོག་རྗེ་ཚེའུ་ཀླུ་འབྲང། ཡུལ་ཀླུམ་རོ་ཡ་སུམ་ན།
རྒྱལ་པོ་ནམ་ས་རྩི་ཏི་ལ་སོགས་པ་བཞི་བཅུ་རྩ་གཉིས་ཀྱིས་དབང་བྱས་ཀྱང་།
ཕྱོགས་བཞིའི་རྒྱལ་པོ་བཞི་མ་ཐུལ་ཏེ། རྒྱ་གར་རྒྱལ་པོ་སྦྲུལ་འདྲ་རྟག་ཏུ་འཁྲིལ།
རྒྱ་ནག་རྒྱལ་པོ་ལུག་ལ་སྤྱང་འཇབ་འདྲ། སྟག་གཟིག་རྒྱལ་པོ་བྱ་ཁྱུར་ཁྲ་ཞུགས་
འདྲ། གེ་སར་རྒྱལ་པོ་ཤིང་ལ་སྟེའུ་འཚབ་འདྲ། རིམ་པར་བྱུང་ཡང་ཕྱོགས་
བཞིའི་དགྲ་མ་ཐུལ་སྐད་དོ། ། དེ་ནི་བསྐོས་པའི་རྒྱལ་པོ་སྡེ་བཞིའི་ལོ་རྒྱུས།
དབང་མཛད་བཅུ་གཉིས་ཀྱི་ལོ་རྒྱུས་དང་བཅས་པ་ཐལ་ལོ་ཞེས་ལྡེའུ་ཆོས་འབྱུང་
དུ་འབྱུང་པ་དེར་གཟིགས་འཚལ།
བཞི། གཉའ་ཁྲི་བཙན་པོའི་སྒྲུང་སྐོར་བཤད་པ།
དེ་ཡང་གཉའ་ཁྲི་དང་གྲི་གུམ། སྤུ་དེ་གུང་རྒྱལ་གསུམ་ལ་གློ་བུར་གྱི་རྒྱལ་
པོ་གསུམ་ཡང་ཟེར། གཉའ་ཁྲིའི་སྒྲུང་ལ་བསྒྲགས་པ་བོན་ལུགས། གསང་བ་
ཆོས་ལུགས། ཡང་གསང་མི་མིན་ལུགས་བཅས་གསུམ་ལས། སྔ་མ་གཉིས་ནི་
བོན་གྱི་ལུགས་ཁོ་ན་ལས་དར་བའི་སྒྲུང་ཡིན་ལ། ཕྱི་མ་ནི་སངས་རྒྱས་ཀྱི་ཆོས་
དར་རྗེས་ཀྱི་ནང་པའི་བསྟན་པའི་ རྗེས་འཇུག་པ་དག་གི་བཞེད་ཚུལ་ཡིན་



ནའང་། རྗེས་སོར་བོན་གྱི་ལོ་རྒྱུས་སུའང་བཞེད་ཚུལ་དེར་རྗེས་སུ་བསྙེགས་
ནས་བཤད་རྒྱུན་མང་པོ་ཞིག་བྱུང་བ་རྒྱལ་རབས་བོན་ཀྱི་འབྱུང་གནས་སུ།
མང་པོས་བཀུར་བའི་རྒྱལ་རྒྱུད་ལས། འབུམ་ཕྲག་ཕྱེད་དང་བཅུ་གསུམ་སོང་
བའི་དུས་སུ། སྐྱ་སེང་གི་སྲས་སྤྲུགས་པ། བོད་ཀྱི་ཡུལ་དུ་སྐམ་ལྷ་སྲས་དང་
དོག་ལྷ་བོན་པོ་ལ་སོགས་ཤེས་པ་ཅན་བཅུ་གཉིས་ཀྱི་བོན་པོས། མཚན་བལྟ་
ཁྲུས་གསོལ་རྒྱས་པར་ཕྱུངས་པ་ནི་གཉའ་ཁྲི་བཙན་པོའོ། ། ལོ་རྒྱུས་བསྟན་
བཅོས་སུ། ད་ནི་བོད་གློ་བུར་རྒྱལ་པོའི་ཆད་ལུགས་གསུམ་སྟོན་གྱི། སྟེང་
གཉིས་ཀྱི་ལོ་རྒྱུས་དང་བཅས་པ་སྟོན་ཏེ། གཞུང་ལས། དེ་ནས་གཉའ་ཁྲི་
བཙན་པོ་བྱོན་པ་ལ། གླེང་ལུགས་མ་མཐུན་གསང་བསྒྲགས་ཡང་གསང་ཟེར།
གང་ལྟར་ཐེན་ཡང་གཉའ་ཁྲིར་མཐུན་པ་སྟེ། །ཞེས་འབྱུང་སྟེ། བཤད་ཚུལ་དེ་
གསུམ་ནི་སྐབས་བབ་ཀྱི་ཆོས་ལུགས་དང་ཆབ་སྲིད་ཀྱི་དགོས་པར་བལྟས་ནས་
བྱུང་བ་ཞིག་ཡིན་ཏེ། དེར་བསྒྲགས་པ་བོན་ལུགས་ཞེས་བྱ་བའི་རྒྱུ་མཚན་ནི།
བཤད་ཚུལ་འདི་བོན་གྱིས་ཆབ་སྲིད་སྐྱོང་བའི་དགོས་པ་དང་མཐུན་ཞིང་བོན་
གནམ་ལ་དགའ་བ་སོགས་ཀྱི་རྐྱེན་པས་གཉའ་ཁྲི་གནམ་རིམ་པ་བཅུ་གསུམ་གྱི་
སྟེང་ནས་མར་མགོ་ནག་བོད་ཀྱི་རྒྱལ་པོར་བབས་པར་རྟོག་བཟོ་ལྟར་བཅོས་པར་
སྣང་། གཉའ་ཁྲིའི་སྒྲུང་ངམ་ལོ་རྒྱུས་རྣལ་མ་ནི་ཡང་གསང་མི་མིན་གྱི་ལུགས་ཀྱི་
བཤད་ཚུལ་དེ་ཡིན་ཡང་། རྗེ་ལ་རྔན་མ་སྒྲུང་སྐད་པ། ཡང་གསང་ཐེ་བྲང་ལས་
ཆད་ པའི་ ལུགས་ རྗེའི་ རྔན་ ནམ་ མཚང་ ལགས་ པས། འོ་ སྐོལ་ རྨངས་
( དམངས་)ཕལ་པ་རྣམས་ཀྱིས་གླེང་ལ་མི་འཐད་པ་ལགས་སྐད་དོ་ཞེས་པ་
ལྟར། རྒྱལ་པོའི་རྔན་ནམ་མཚང་དུ་དོགས་ནས་བསམ་བཞིན་དུ་བཀག་ནས་
གླེང་དུ་མ་བཅུག་པ་ལགས། ཡང་གསང་བ་ཆོས་ལུགས་ནི་ཕྱིས་སུ་ནང་བསྟན་
བོད་ལ་དར་རྗེས་སུ། བོད་མི་རྣམས་ཀྱི་བློ་ཁ་ཆོས་ལ་ཕྱོགས་ཤིང་། ཆོས་ཀྱི་
འབྱུང་ཁུངས་རྒྱ་གར་ཡིན་པས་རང་གི་རྒྱལ་པོའི་གདུང་རྒྱུད་ལ་ཆེ་བསྟོད་བྱེད་



པའི་ཆེད་དུ་དེའི་རིགས་རྒྱུད་ཀྱི་ཁུངས་རྒྱ་གར་ལ་གཏུགས་པ་ཡིན་ནོ། །དེ་ཡང་
བསྒྲགས་པ་བོན་ལུགས་ཀྱི་ནང་དོན་གཙོ་བོ་ནི་ཁུ་སྟོན་གྱིས་མཛད་པའི་ཅན་ལྔ་
ལོག་དྲུག་གི་སྒྲུང་ཡིན་ལ། དེས་གཉའ་ཁྲི་ལྷ་ཡུལ་ནས་མིའི་སྐྱེ་བ་བཞེས་ཚུལ་དེ་
བཤད། དེ་རྣམས་ཞིབ་ཕྲ་ལོ་རྒྱུས་བསྟན་བཅོས་དག་ལས་འབྱུང་བ་འདི་ལྟར། །
༡ བསྒྲགས་པ་བོན་ལུགས། གསང་བ་བོན་ལུགས་སམ་བསྒྲགས་པ་
བོན་ལུགས་བྱ་བ་ནི། ཇི་སྐད་དུ། འདོད་ཁམས་ལྷ་ལས་ཆད་སྐད་པ། དེ་ལ་
0
བོད་ལྗོངས་དངོས་མང་བཤམ་མཛོད་ཁང་དུ་བཞུགས་པའི་གཉའ་ཁྲི་བཙན་པོའི་ཞལ་ཐང་། ་
སྤྱི་དོན་ཕྱེད་དང་གཉིས་ཀྱིས་སྟོན། ཅན་ལྔ་ལོག་ནོན་གསང་བ་ཡང་ཆུང་ཕྱེད་
སྐད་པ། བོད་གློ་བུར་རྒྱལ་པོ་ལ་གླེང་བའི་ཚིག་ཕྱེད་དང་བདུན་གྱིས་སྟོན་ཏེ།
ཞེས་བསྒྲགས་པ་བོན་ལུགས་ནི་ཅན་ལྔ་ལོག་ནོན་ཆེན་པོ་ལས་བཤད་པའི་ཡོ་ག་
ལྷ་གྱེས་ཅན། ཟངས་མ་གཞུག་རལ་ཅན། ལྟབ་མ་དགུ་བརྩེགས་ཅན། ཟིང་
པོ་མགོ་སྔོག་ཅན། གསང་བ་ཕྱག་རྒྱ་ཅན་དང་། དགེ་བཤེས་ཁུ་དང་རྒྱ་ལྷ་པོས་
བརྩམས་པའི་ལོ་རྒྱུས་ཆེན་པོ་འམ་ལོག་གནོན་ཆེན་པོ། ཕྱེད་ཙམ་དུ་བརྩིས་
པའི་གཤིན་བང་སོ་བཏབ་པའི་རབས་ཏེ་གསང་བ་ཡང་ཆུང་དང་བཅས་པ་
རྣམས་ལགས་སོ། །
དེ་ཡང་སྲིད་པའི་ལྷ་རབས་བཤད་པའི་སྐབས་སུ་ལུང་དྲངས་ཟིན་པ་
80



བཞིན་དང་པོ་བསྐལ་བས་བསྐལ་སྲིད་པས་མ་སྲིད་ཙམ་ན། ཕྱ་ཡེ་མཁྱེན་ཆེན་
པོ་བྱ་བ་གཅིག་སྲིད་པ་ཕྱ་ཡིས་བསྐོས་ཏེ་བྱུང་། དེ་ལས་ཁོ་མ་འབྲོ་རྗེའི་ལེགས་
པའི་ཧོར་དྲུག་ཅེས་པ་གཅིག་སྲིད། དེའི་ཞལ་གྱི་ངད་པ་སྤྱན་གྱི་སྒྲོས་མ། དབུ་
སྐྲ་ཕྱར་ཕྱོར་ཙམ་གཅིག་གནས་པ་སྟེ། གནམ་ས་ཆ་མ་ཕྱེད་ཀྱི་བར་དུ་ཕུས་
བཏབ་པས། གནམ་ས་ཆ་ཕྱེད་དེ། གནམ་རིམ་པ་བཅུ་གསུམ་ནི་ཁང་རིམ་
ཁང་དུ་ཡས་ཕུབ། ས་རིམ་པ་བཅུ་གསུམ་ནི་གདན་དུ་མས་བཏིང་། གནམ་ས་
གའུ་ཁ་སྦྱོར་དེའི་ནང་དུ་འོད་དཀར་ནག་གཉིས་ས་སྲིད། དཀར་པོ་ཡོད་ཀྱི་ཁ་
འཛིན། ནག་པོ་མེད་ཀྱི་ཁ་འཛིན། ཡོད་མེད་ གཉིས་ཀྱི་འཕྲོ་འདུ་ ལས།
གསེར་གྱི་མེ་ཏོག་སེར་པོ་དང་། གཡུའི་མེ་ཏོག་སྔོན་པོར་སྲིད། གསེར་གྱི་མེ་
ཏོག་སེར་པོས་ཡབ་ཀྱི་རྒྱུ་བྱས། གཡུའི་པདྨ་སྔོན་པོས་ཡུམ་གྱི་རྒྱུ་བྱས་ནས།
ཡབ་ཡུམ་གཉིས་ཀྱི་འཕྲོ་འདུ་ལས། སྲིད་པའི་ལྷ་རྗེ་ཁ་དང་སྐྱོལ་མེད་བྱ་བ་སྲིད།
དེ་དང་ཡུམ་དབྱིངས་ཀྱི་སྐྱོལ་མེད་སྲིད་པའི་སྲས། མེས་རྣམ་ལ་ཀར་གསུམ་དུ་
སྲིད། དེ་དང་ཕྱ་ཟ་ཡེ་ཐན་མ་རུ་སྲིད་པའི་སྲས་སྐར་མ་ཡོལ་ལྡེ། དེ་དང་གཡུ་
རི་ཕྱུག་མོ་སྲིད་པའི་སྲས་ལྷ་རབས་མཆེད་བཞི་སྲིད། དཀར་ནམ་རྒྱལ་བ།
རྟིང་རྒྱུ་དཀར་པོ། ལྷ་ཁྲི་ཤེལ་དཀར། ཐ་ཆུང་རྩེར་རྩེར་དང་བཞི་སྲིད། རྟིང་
རྒྱུ་དཀར་པོ་ཤར་ལུས་འཕགས་པོའི་ལྷར་གཤེགས། དཀར་ནམ་རྒྱལ་བ། ནུབ་
བ་ལང་སྤྱོད་ཀྱི་ལྷར་གཤེགས། ཁྲི་ཤེལ་དཀར་པོ་ལྷོ་འཛམ་བུ་གླིང་གི་ལྷར་
གཤེགས། ཐ་ཆུང་རྩེར་རྩེར་བྱང་སྒྲ་མི་སྙན་གྱི་ལྷར་གཤེགས། ཁྲི་ཤེལ་དཀར་
པོ་ལས་རྗེའི་འགུར་ལྷ་མཆེད་གསུམ་སྲིད། ཕྱི་ལྷ་ཐོག་དཀར། བར་ལྷ་འོད་
འབར། ནང་ལྷ་གུལ་རྒྱལ་གསུམ་དུ་སྲིད། དེ་གསུམ་གྱི་ལྗགས་ཀྱིས་མཆིལ་མ་
གནམ་དུ་གཏོར་བ་ལས། སྤྲིན་དཀར་ཕྱིང་ཆུང་ཙམ་གཅིག་ཆགས། དེའི་
དཀྱིལ་ན་དུང་གི་མི་ཕོ་དཀར་པོ་ལ། གཡུའི་རྭ་ཆག་གང་སྐྱེས་པ་གཅིག་ཏུ་སྲིད།
དེ་ལ་མིང་བཏགས་པ་གནམ་ཐེན་ཆེ། དེའི་སྲས་དགུང་ཐེན་ཆེ། དེའི་སྲས་



སྤྲིན་ཐེན་ཆེ། དེའི་སྲས་ཟིལ་ཐེན་ཆེ། དེའི་སྲས་ཆར་ཐེན་ཆེ། དེའི་སྲས་མོང་
ཐན་ཆེ། དེའི་སྲས་གནམ་ལ་རོང་རོང། དེ་དང་དབྱལ་ཆ་མ་ཏིང་དུ་བཤོས་
པའི་སྲས་སྟག་ཆ་ཡལ་ཡོལ་ཞེས་བྱ། དེ་གནམ་རིམ་པ་བཅུ་གསུམ་ཁ་ཡེལ་དང་
བཅུ་བཞི། སྟེང་མེར་དང་བཅོ་ལྔའི་སྟེང་ཕོ་བྲང་རྒྱུ་རིན་ཆེན་སྣ་ལྔ་ལས་གྲུབ་པ།
རྨང་གཞི་ལྕགས་ལ་བྱས་པ། ཟུར་བཞི་གསེར་གྱིས་སྤྲས་པ། བ་གམ་ཤེལ་དང་
མཆོང་། ཁ་ཁྱེར་གཡུའི་བད། ལྕོག་བཞི་དུང་ལ་བྱས་པ། ཐོག་ནི་ཤེལ་གྱིས་
དགུ་རིས་སུ་ཕབ་སྟེ། ཕྱི་ནས་བལྟས་ན་ནང་གསལ། ནང་ནས་བལྟས་པས་ཕྱི་
གསལ་བའི་ནང་ན། རྒྱུ་རིན་པོ་ཆེ་སྣ་ཚོགས་ཀྱི་ཁྲི་སྟེང་ན། ཡབ་སྟག་ཆ་ཡལ་
ཡོལ་ཙམ་ གཅིགསྐུ་མ་ ཐང་ གསེར་ གྱི་ སླག་ཆེན་ལ། ཤེལ་ གྱི་ ཕུ་ དུང་ཅན།
གཡུའི་ཆ་ན་ཅན། སྤུ་ཚར་པ་རེ་རེ་ལ་དམག་སྐྱ་རེ་འོང་བ་གཅིག་སྐུ་ལ་གསོལ།
ཕྱག་ན་གསེར་གྱི་འགྱིང་འཁར་བསྣམས་ནས་བཞུགས་སོ།
དེ་དང་ཡུམ་ཚེ་ཟ་ཁྱད་ཁྱུད་བཤོས་པའི་སྲས། སྲིད་པའི་ལྷ་རབས་
མཆེད་བཞི་འཁྲུངས་སྟེ། ཡབ་ལྷ་བདལ་དྲུག ཕྱ་ལྷ་བྲམ་ཆེན། རྒྱུ་ལྷ་འབྲོང་
ནམ། འོ་དེ་གུང་རྒྱལ། ལྷ་རབས་མཆེད་བཞི་ལྷ་ཡུལ་དུ་གང་སྡོད། མི་ཡུལ་དུ་
གང་བཞུད་ ཤོ་བཏབ་པས། གསིང་མ་ སྔོ་མཐའ་རུ་བཞམས་པོ་ དཀར་པོ་
བཏིངས་ནས། ཆོ་ལོ་མིག་དགུ་དེ་ཕྱག་གི་སོར་ལ་བཀྲི། རྒྱ་རྒྱ་འབྲེང་འཕྲེང་
ཞེས་ཤོ་བཏབ་པས། ཡབ་ལྷ་བདལ་དྲུག་དང་། ཕྱ་ལྷ་བྲམ་ཆེན་གཉིས་རྒྱལ།
གཆུང་གཉིས་ཕམ་སྟེ། རྒྱ་ལྷ་འབྲོང་ནམ་རྒྱ་མི་མངས་ཀྱི་ལྷར་གཤེགས། སྲས་
དགུ་འཁྲུངས་སྟེ། ཁ་འོད་རྒྱལ་བ། ཟླ་འོད་རྒྱལ་བ། གྲགས་ཀྱི་ལྷ། དྲུང་གྲུས་
ཀྱི་རྗེ། ཁོ་དེ་སང་པ། ཁུ་འཕངས་རྒྱལ་བ། དགུ་སོར་ཕྱུག་པ། ཁ་དང་ཆེན་
པོ། གར་གར་རྗེ་དང་དགུའོ། འོ་དེ་གུང་རྒྱལ་བྱ་བ་དེ། ནམ་མཁའ་འཕྲུལ་
ཙམ་ན་བཞུགས་པའི་གནམ་གྱི་ཐང་ང་དགུ་དང་བཤོས་པའི་སྲས་དགུ་བརྒྱ་རྩ་
གཅིག་འཁྲུངས་སོ། ཆར་བབས་པའི་གྲངས་བས་མང་བའི་ལྷ་བྲན་ཀུན་གྱི་ཡབ་



མཛད་དོ། བར་སྣང་ལ་བཞུགས་པའི་ཚེ་འོ་ལྷ་འབྲེང་འཕྲེང་ངོ༌། བར་གྱི་ཐང་
ང་དགུ་དང་བཤོས་པའི་སྲས་རི་རབ་ཀྱི་རྡུལ་ཕྲན་བས་མང་བའི་ལྷ་བྲན་ཀུན་གྱི་
ཡབ་མཛད། ས་དོག་ལ་གཤེགས་པའི་ཚེ། ལྷ་ཁུ་ཡུག་མང་སྐྱེས་ཞེས་ཀྱང་བྱ།
འོ་ལྷ་ཤ་ཟན་ཞེས་ཀྱང་བྱ། ས་སྡེ་བརྒྱད་ཀྱི་ཆོས་མཛད། མི་མངས་ཀྱི་ལྟར་
གཤེགས། ལྷ་དགུའི་ཡབ་ལགས་སོ། ཁུ་ཟ་ཁུ་མ་དང་བཤོས་པའི་སྲས། ཡར་
ལྷ་ཤམ་པོ་དང་གཅིག འཆིམས་ཡུལ་ནག་པོ་དགུ་སུལ་དུ་བྱོན། ཁབ་ཁ་ཟ་
ཧོར་སྨན་དང་བཤོས་པའི་སྲས་འཆིམས་ལྷ་ཐན་ཚོ་དང་གཉིས། ཁབ་ཕྱི་མོ་
གཡག་སྔོ་མ་དང་བཤོས་པའི་སྲས། གཅེན་དབྱེ་ལྷ་སྤྱི་དཀར་གཅུང་གྲོ་ལ་གུང་
བུ། ཁབ་བྱ་བཟའ་མཐོང་སྨན་དང་བཤོས་པའི་སྲས་གཅེན་རྩང་ལྷ་པུ་དར།
གཅུང་རྩ་ལྷ་བྱེའུ། ཁབ་ཐང་ང་ཐང་དང་བཤོས་པའི་སྲས། དྭགས་ལྷ་སྒམ་པོ།
སྲིན་ཡུལ་གཤེགས་ནས་སྲིན་བཟའ་སྦྱར་ལྕམ་མ་དང་བཤོས་པའི་སྲས་ཐང་ལྷ་
ཡར་བཞུར། ཀོང་ཡུལ་དུ་གཤེགས་ནས་ཐང་ང་ཀོང་མོ་ཐང་དང་བཤོས་པའི་
སྲས་ཀོང་ལྷ་དེ་ཡག དེ་ནས་ཆབ་མ་སྨོན་མོ་ཐང་དང་བཤོས་པའི་སྲས་སྒམ་
ལྷའི་ལྷ་སྲས་སོ།
ཕྱ་ལྷ་བྲམ་ཆེན་མགོན་བཙུན་པའི་ལྷར་གཤེགས་ཏེ། ཕྱ་ལྕམ་དྲལ་དྲུག་
ལ། ཕྱ་མི་མཁྱེན་མཁྱེན་ཆེན་པོ། ཕྱ་བུ་ཡང་དཀར། ཕྱ་བུ་ང་འབྲང་དཀར།
ཕྱ་རྗེ་ཟོ་ཟོ། སྲིང་མོ་ཕྱ་ལྕམ་མ་དང། ཕྱ་ལྕམ་འབྲུག་མོ་མ་དང་དྲུག་གོ །
གཅེན་ཡབ་ལྷ་བདལ་དྲུག་དེ་གནམ་རིམ་པ་བཅུ་གསུམ་གྱི་སྟེང་ན་ལྷ་ཐམས་
ཅད་ཀྱི་རྗེ་མཛད། མཐོ་ལ་ཡོགས་ཀྱི་མངའ་བདག་དམའ་བྱིངས་ཀྱི་རྒྱན་རྐྱེན།
ཟ་མ་ཕུད་ཀྱི་མངའ་བདག་གོ།
དེ་དང་ཡུམ་དམུ་བཙུན་གྲི་སྨན་དུ་བཤོས་པའི་སྲས། ལྕམ་སྲིང་བརྒྱད་
ལ། ཡར་གྱི་གཅེན་གསུམ། རོང་རོང་རྩོལ་པོ། ཁྲི་ཁ་སྟག་གཟིག ། ཐན་ཚོ་
ཟོ་འབྲང་ངོ་། མར་གྱི་གཅུང་གསུམ་ལ་ལྷེ་རྗེ་གུང་རྩན། ལྷེ་རྗེ་ཐོག་རྩན། ལྷེ་



རྗེ་ཟིན་གདགས་སོ། ཁྲི་བར་གྱི་བདུན་ཚིགས་དང་བདུན་ནོ། སྲིང་མོ་ཐང་ང་
ལྷ་མོ་དང་བརྒྱད་དོ། རོང་རོང་རྩོལ་པོ་དང་། ཁབ་དམུ་བཟའ་མཐིང་ཁུག་
སྨན་དུ་བཤོས་པའི་སྲས་མཆེད་དགུ་ལ། ཞང་ཞུང་གི་ལྷར་གྱེས་ཏེ། གེ་གོད་མེ་
རུང་། ཚངས་ལྷ། ཕ་འབྲུམ། རྨ་ཚེས། ཕོ་འབྲང་། རྨ་གེ་གོད། ཡོ་ཕྱལ་ལོ།
ཁྲི་ཁ་སྟག་གཟིག་དང་ཁབ་གླང་བཟའ་ཁྲི་མར་བཤོས་པའི་སྲས་མཆེད་ལྔ་སུམ་
པའི་ལྷར་གྱེས་ཏེ། འུར་རལ། ཅུང་ཟུངས། ཨ་གད། ཨི་གད། ད་ཀྱང་ངོ་།
ཐན་ཚོ་ཟོ་འབྲང་དང་ཁབ་འོལ་མ་བཟའ་སྟོང་སྡེ་སྨན་དུ་བཤོས་པའི་སྲས་འར་
བརྒྱད་ཀྱི་ལྷར་གཤེགས་སོ། མར་གྱི་གཅུང་གསུམ། ལྷེ་རྗེ་གུང་རྩན་དང་ཁབ་
སྟོང་བཟའ་ཆོ་ཆོ་སྨན་དུ་བཤོས་པའི་སྲས་མཆེད་བདུན་ལ། མཐོ་ལ་རྩིས་ཀྱི་ལྷ།
དམའ་གྲུ་རྩས་ཀྱི་ལྷ། ཡུལ་གྱི་ཡུལ་ལྷ། མཁར་གྱི་རྩེ་ལྷ། ཕྱི་ལྷ་དང་ནང་ལྷ།
སྒོ་ལྷ་དང་བདུན་ནོ། ལྷེ་རྗེ་ཐོག་རྩན་དང་ཁབ་གཙང་ལེ་ཤོད་སྨན་དུ་བཤོས་
པའི་སྲས་དཔལ་ལྷ་དགུར་གྱེས་སྟེ། དཔལ་སྟོང་རྩེ། དཔལ་རྫིང་དང་། ལྷ་ཕོ་
དང་། དཔལ་རྟ་ཕོ་དང་། དཔལ་མདུང་འཕྲང་མདུང་དང་། དཔལ་པ་ཆེ་ཧེ་
བྲག་དང་། དཔལ་འབྲིང་ལྟུང་འབྲིང་དང་། དཔལ་འཇུག་ཏིང་འཇུག་གོ་
(གཅིག་ཆད་) ལྷ་རྗེ་ཟིན་གདགས་དང་གསལ་འཇོན་མ་བཤོས་པའི་སྲས།
ཞིང་ལྷ་ཚངས་པ། ཆུ་ལྷ་བྱང་ཡུག དོག་ལྷ་མོན་བུ། ཀ་ཡ་བཙན་པོའི་ནང་ལྷ།
མུ་ཡ་བཙན་མོའི་ནང་ལྷ། ཚེས་ལྷ་སྨང་པོའི་བུ་ལྷའོ། དེ་ལྟར་དྲུག་ནི་དཔོན་གྱི་
སྐབས་ན་སྦལ་ཁ་དྲུག་ཏུ་འདྲེན་ནོ། སྲིང་མོ་ཐང་ང་ལྷ་མོ་ལས་གྱེས་པ་ནི།
ནང་ལྷ་ཡུམ་བཅུ་དང་འཁྲིག་མོ་བུ་དགུའོ། །
བར་གྱི་བདུན་ཚིགས་ཏེ་དམུ་ཡུལ་དུ་སྤྲུགས་ཏེ་སྲས་ནི་གཉའ་ཁྲི་བར་གྱི་
བདུན་ཚིགས་སྟེ། ཡར་ཡབ་དང་གཅེན་ལ་གནོད། མར་ཡུམ་དང་གཅུང་ལ་
གནོད་ནས། ཞང་ལུང་ཡུལ་དུ་སོང་ཞིག་བཀའ་སྒོ་སྟེ་འགྲོ་མ་ཉན་པ་ལ་དཀོར་
གྱི་རྣམ་པ་མང་པོ་དང་། སྐུ་སྲུང་ལྡེའུ་རིན་ཆེན་མཆེད་བདུན་དང་། སྐུ་ལྷ་ཀ་
8A



ཡ་མུ་ཡ་དང་། ལྷོ་གླང་རུ་ཀར་དང་། དུང་འཕར་པོ་འཕར་ཆུང་དང་བཅས་
བྱིན་ནས་གནམ་རིམ་པ་བཅུ་གསུམ་གྱི་སྟེང་དུ་ཞང་པོ་དམུ་རྗེ་བཙན་པོའི་ཡུལ་
ངམ་འབྲང་ལྕང་འབྲང་དུ་གཤེགས་སྟེ་བཞུགས་སོ། ཞང་དམུ་ཡུལ་གྱི་ཐང་ཐང་
གི་སྲས་མོ་མཆེད་གུས་མ་ལ། ཕུ་མོ་དྲེ་དམུ་དྲེ་བཙན་མོ་དང་ཁྲི་བར་གྱི་བདུན་
ཚིགས་བཤོས་པའི་སྲས་དེས་ཡུམ་གྱི་ལྷུམས་ནས་གསོལ་པ། ཀྱེ་ཡུམ་གཅིག་
ཡར་གཤེགས་ན་ནི་ཡུམ་གྲོངས་འགྲོ། མར་གཤེགས་ན་ནི་སྲས་མནོལ་བས་
སྒལ་པའི་མཁར་གཅིག་དབྱེ་བར་གསོལ་བྱས་ནས། སོག་ཕྲག་གཡས་པ་ནས་
བྱོན་ནས་མའི་གཉའ་བ་ནས་བྱོན་པས། མཚན་ཡང་གཉའ་ཁྲི་བཙན་པོར་
བཏགས་སོ། འབྲིང་མོ་དྲེ་བཙུན་རྨུག་མོ་དང་མི་བོན་ལྷ་བོན་རྒྱུ་འབྲོང་ཏམ་
ཆེན་པོ་བཤོས་པའི་སྲས་མཚེ་མི་གཤེན་གྱི་དམུ་རྒྱལ་ཚ་དང་། གཅོའུ་གཤེན་གྱི་
ཕྱ་དཀར་ཚ་གཉིས་སོ། ཐ་ཆུང་དྲེ་དམུ་དྲེ་དང་། སྟངས་ས་བླ་མགོན་བུ་བཤོས་
པའི་སྲས་ཀྱིས་ཀྱང་ཡུམ་ལྷུམས་ནས་གསོལ་པ། ཡར་འགྲོ་ཡུལ་གྲོངས་མར་
འགྲོ་སྲས་བཙོག་པས་རྩི་བས་མའི་སྒོ་དབྱེ་བར་གསོལ་བྱས་པས། རྩིབས་མའི་
སྒོ་བར་ནས་བལྟམས་པས་མཚན་ཡང་རྩིབས་ཀྱི་ལྷ་སྐར་མ་ཡོལ་ལྡེར་བཏགས་
ཡབ་གངས་ཁྱད་ཁྱུད་དང་ཡུམ་མུན་ཐབ་ཐིབ་དུ་བཤོད་པའི་སྲས་སྐྱེ་བོ་
ལུས་ཀྱི་ལྷ་ལྔ་བྱུང་སྟེ། སྐུ་ལས་འཁྲུངས་པའི་སྐུ་ལྷ་བྲེ་དགུ། ཐུགས་ལས་
འཁྲུངས་པའི་སྲོག་ལྷ་ཉམས་ཆེན། མགུལ་ལས་འཁྲུངས་པའི་མགུལ་ལྷ་བྱང་
བཞུར། ལྗགས་ལས་འཁྲུངས་པའི་ལྗགས་ལྷ་འཕུལ་པོ། ཚིགས་ལས་འཁྲུངས་
པའི་སྲས་ཚིགས་ལྷ་གུར་བུའོ། །
དུས་སྐབས་དེ་ཙམ་ན་བོད་ཁམས་ཕ་དགུ་ལ་རྒྱལ་ཕྲན་བཅུ་གཉིས་ཀྱི་
སྲིད་མ་ཐེག་སྟེ། འདུན་མ་བསྡུས་ནས་མཆིད་བསྒྲོས་པས། འོ་སྐོལ་ལ་རྗེ་
བདེན་པ་མཐུ་དང་རྫུ་འཕྲུལ་ཅན་གཅིག་བཙལ་དགོས་ན་ག་ན་ཡོད་བཅས་



བསྒྲོས་པས། བར་སྣང་ནས་ལྷས་སྒྲ་བསྒྲགས་པ། ཀ་ཡེ་བོད་འབངས་མགོ་
ནག་གི་རྗེ་འདོད་ན་དམུ་ཡུལ་ངམ་འབྲང་ལྕང་འབྲང་བྱ་བ་ན། གནམ་རིམ་པ་
བདུན་གྱི་སྟེང་། གསེར་མཁར་གཡུ་བད་ཅན་གྱི་ནང་ན་ལྷའི་གདུང་དམུའི་ཚ་
ལྷ་རྗེ་གཉའ་ཁྲི་བཙན་པོ་བྱ་བ་བཞུགས་ཀྱི་མགོ་ནག་གི་རྗེར་སྤྱན་དྲོངས་ཤིག་བྱ་
བའི་སྒྲ་བྱུང་ངོ༌། དེ་ནས་སྤྱན་དྲང་ངོ་བྱས་པ་ལ། ཡང་ནམ་མཁའ་ནས་སྒྲ་
བྱུང་པ། ཀ་ཡེ་བོད་འབངས་ཕ་དགུ་གཞན་སུས་ཀྱང་སྤྱན་མི་འདྲོང་སྟེ། ས་བླ་
མགོན་བུའི་སྲས་རྩིབས་ཀྱི་ལྷ་སྐར་མ་ཡོལ་ལྡེ་ལ་ཞུས་དང་ཟེར་ནས། དེ་ལ་ཞུས་
པས། རྩིབས་ཀྱི་ལྷ་སྐར་མ་ཡོལ་ལྡེས་རྗེ་གཉའ་ཁྲི་བཙན་པོ་ལ་ཞུས་པ། ཀྱེ་རྗེ་
གཉའ་ཁྲི་བཙན་པོ་ལགས། ཡུལ་ལ་ག་གླིང་དྲུག་དོག་ ས་མ་གི་ན། བོད་
འབངས་ཕ་དགུ་ལ་ཡུལ་ན་ནི་རྗེ་མི་བཞུགས། ཁ་ཐོགས་ཀུན་ནི་རྗེ། གནམ་ལ་
གཡག་མ་མཆིས་རུ་རིང་ཀུན་ཀྱང་གཡག དོག་ལ་ཆབ་མ་མཆིས། སྦུར་དང་
ལོང་ངེ་ལོང་། རྟ་ལ་རྐྱེན་མ་མཆིས་ངམ་གྲོག་ཆོད་དེ་ཆོད། མི་རྗེ་མེད་ཀྱི་རྗེར་
གཤེགས། གཡག་བདག་མེད་ཀྱི་བདག་ཏུ་གཤེགས། དུད་རྐྱེན་མེད་ཀྱི་རྐྱེན་
དུ་གཤེགས་ཞུས་པས། རྗེ་གཉའ་ཁྲི་བཙན་པོའི་ཞལ་ནས། ས་མ་གི་ན་རྐྱེན་
སྣ་སོགས་ཡོད། རྐུ་ཡོད། དུག་ཡོད། སྡང་ཡོད། དགྲ་ཡོད། གདོན་ཡོད།
རྫུན་ཡོད། སྲི་ཡོད། ཅན་ཡོན། བྱད་སྟེམས་ཡོད། གཡོ་ཡོད། ང་མི་འགྲོའོ་
གསུངས་མ་གནང་ངོ་། ཡང་བསྐྱར་ཏེ་ཞུས་པ། རྐུ་ལ་ལན་མཆིས། སྡང་ལ་
བྱམས་མཆིས། དུག་ལ་སྨན་མཆིས། དགྲ་ལ་ཟིན་མཆིས། གདོན་ལ་ལྷ་
མཆིས། རྫུན་ལ་བདེན་མཆིས། སྲི་དང་ཅན་ལ་གནན་ཐབས་མཆིས། བྱད་
ལྟེམས་ལ་བསྒྲལ་ཐབས་མཆིས། གཡོ་ལ་དྲང་མཆིས། གཡག་ལ་ནི་མཚོན་
མཆིས། འོ་སྐོལ་གཉིས་ཀྱང་མིའུ་ཉེ། ཤིང་སེ་བ་བཞེན། ཤ་རུས་ཐོགས་ཞིམ།
གོས་གཡང་བལ་དྲོ། མི་རྗེ་མེད་ཀྱི་རྗེ་དང་གཡག་བདག་མེད་ཀྱི་བདག་ཏུ་ཅིས་
ཀྱང་གཤེགས་འཚལ་ཞུས་པས། གནང་ནས་ཡབ་ཀྱིས་དཀོར་བྱིན་པ། སྐུ་ལ་
86



རི་རྫི་མགོན་བུ། ལྷ་སྟག་གཡག་གསེར་གྱི་ལྷ་སྲས་དང་བཅས་པ། སྐུ་སྲུང་ལྡེའུ་
རིན་ཆེན་བདུན། ལྷེ་གླང་རུ་དཀར་དང་བཅས་པ་གནང་ངོ་། །
ཞང་པོ་དམུ་ཡིས་དཀོར་བྱིན་པ། དམུ་ཁྲབ་ཤོལ་མོ། དམུ་རྨོག་དམུ་
ལུགས། དམུ་མདུང་ཟངས་གཡག དམུ་ཕུབ་གོང་ཁྲོད། རལ་གྲི་ཤེལ་གྱི་གླང་
མཚོ་ཤེལ་གྱི་དམུ་ཚ། དམུ་སྐས་རིམ་དགུདམུ་འབྲང་ཟངས་ཡག་རྣམས་བྱིན་
ནོ། ཡུམ་གྱིས་དཀོར་ནོར་བྱིན་པ། གཉན་གཡུ་འོད་ལམ། མེ་རང་འབར།
ཆུ་རང་འཆུ། མཆིག་རང་གྲོལ། སླ་ང་རང་ངོད། རང་ཐགས་རང་བསྐོར།
སྡེར་རང་འདྲེན། ཡབ་ཀྱིས་དཀོར་ནོར་བྱིན་པ། དུང་འཕར་པོ་འཕར་ཆུང་།
དཔལ་གྱི་གཞུ་རང་རྡུང། དཔལ་གྱི་མདའ་རང་འཕེན། ཁྲབ་རང་གོན། ཕུབ་
རང་གོན། མདུང་རང་འདེབས། ཕྱག་ཚང་པ་ཡོས་འདྲེན། གཡོས་པ་རང་
བྱེད། གྲི་གཤེན་ལྡུམ་བུ། འདུར་གཤེན་ནར་ལ་སོགས་དེ་རྣམས་བྱིན་ནོ། །
དོན་ལ་སྤྱན་དྲངས་གཤེགས་རབས་ཉི་ཤུ་བདུན་སྐད་པ། དེ་ནས་ཕ་བ་
ཐག་རིང་རྩེ་དགུ་ལ་དགུ། འཚེ་མིས་འཚེ་བཙུགས། དུང་འཕར་པོ་འཕར་ཆུང་
གིས་སྒྲ་བསྒྲགས། དམུ་འབྲང་ཟངས་ཡག་ལ་ཕྱག་འཇུས། དམུ་སྐས་རིམ་དགུ་
ལ་ཞབས་བརྟེན་ནས། ནམ་མཁའ་འཕྲུལ་ཙམ་དུ་གཤེགས་པ་དང་གཅིག
དེ་ནས་གནམ་གྱི་མཐོང་ཕྱེ། སྤྲིན་གྱི་གོ་བསལ་ནས་ས་དོག་ལ་གཟིགས་
པས། རི་གཟིགས་ཀྱི་ནང་ནས་ལྷ་རི་གྱང་ཏོ་ལས་མཐོ་ཞིང་བཙན་པ་མ་མཆིས།
ཐང་གཟིགས་ཀྱི་ནང་། ཀོང་ཡུལ་སེ་མོ་གྲུ་བཞི་ལས་རྒྱ་ཆེ་ཞིང་བཤམས་ལེགས་
པ་མ་གཟིགས། ཡུལ་གཟིགས་ཀྱི་ནང་ནས་ཡར་མོ་རྣམ་བཞི་ལས་བཟང་ཞིང་
གཤིན་པ་མ་མཆིས། འབྲོག་གཟིགས་ཀྱི་ནང་ནས་ཡར་འབྲོག་རྣམ་གསུམ་
ལས་བཟང་བ་མ་གཟིགས། ཆབ་གཟིགས་ཀྱི་ནང་ནས་གཙང་ཆབ་སྔོན་མོ་
དང་ཤམ་ཆུ་ལས་གཙང་བ་མ་མཆིས་པར་གཟིགས་ནས། གཡུ་ཡུལ་གཡམ་
ཁང་དུ་གཤེགས་སོ།



—
ཁ
་
ཨ---
-
དེ་ནས་ གཡུ་ཡུལ་ དྲང་པར་གཤེགས། དེ་ནས་གཡུ་ཡུལ་བར་དོར་
གཤེགས། དེ་ནས་ཤར་ཕྱོགས་ལ་དོར་གཤེགས། དེའི་དུས་སུ་གོར་གཉན་ཕ་
བོང་གིས་ཕྱག་བགྱིས་ཏེ་འདུར་དང་གོང་ངེ་གོང་། ཤིང་གཉན་སེ་སྐྱེར་གྱིས་
ཕྱག་བྱས་ཏེ་འདར་དང་ཡེད་དེ་ཡེད། ཆབ་གཉན་ལུ་མས་ཕྱག་བྱས་ཏེ་སྔོ་དང་
སི་ལི་ལི། དེ་ནས་གྱང་ཏོ་ཐོག་ཡངས་སུ་གཤེགས། དེ་ནས་བླ་འགྲུམ་གྱང་
མདོར་གཤེགས། དེ་ནས་ནགས་མ་བྱ་ཚང་ཅན་དུ་གཤེགས། དེ་ནས་ཤིང་མི་
ལེ་གྲུམ་ཤིང་གི་རྩར་གཤེགས། དེའི་དུས་སུ་སྲིན་གྱི་དགྲ་མདོས་བྱུང་སྟེ། ཉང་
སྲིན་དང་ཀོང་སྲིན་ཁ་གཡེལ་ནས། སྲིན་གཡབ་དམར་པོ་གཅིག་དབྱུགས་ནས་
བྱུང་བ་ལ། སྐྱེས་ལྡེའུ་རིན་ཆེན་མཆེད་བདུན་གྱིས་སྐུ་སྲུང་། ལྷོ་གླང་རུ་དཀར་
གྱིས་རུའི་དབལ་བརྡར་ནས་བརྡུངས། དུང་འཕར་པོ་འཕར་ཆུང་གིས་རང་
བུས། ཁྲབ་ཀྱིས་རང་གོན། ཕུབ་ཀྱིས་རང་གོན། རལ་གྲི་དང་ཆུ་གྲིས་རང་
བཏབ། མདུང་གི་རང་དྲངས། གཞུ་རང་བདུངས། དཔལ་གྱི་མདའ་རང་
འཕངས། དེ་རྣམས་ཀྱིས་ཉང་སྲིན་དང་ཀོང་སྲིན་བསད་དེ། ཤ་བོར་བས་རི་
དམར། ཁྲག་སྐྱིལ་བས་མཚོ་སྨུག་གོ། ཤིང་མུ་ལེ་གྲུམ་ཤིང་གི་ཁ་ནས་མདའ་ལྔ་
འཕངས། སོར་བཞི་ཞིག་པས་ཞལ་ཏ་སྒམ་གྱིས་མཛད་ནས། སྒམ་ལྷ་བོ་ལྷ་
སྲས་ཀྱི་ཞལ་ནས། དུས་འདིར་ཡུལ་འདིའི་རྗེར་གཤེགས། གདགས་སུ་ནི་
གདུགས་བརྡལ་ལོ་གསུངས་ནས། བཅུད་ས་བོན་རླུང་དང་འདྲ་བ་གཅིག་
དབྱལ་སྟག་པ་ཏིང་རུམ་གྱི་ལྷུམས་སུ་ཞུགས་པ་ལས། སྲས་གཅིག་འཁྲུངས་པ་
ནི་ལྷ་འོད་གྲགས་ཀྱི་བུ་གུང་གཟིགས། དེས་རྗེ་གཉའ་ཁྲི་བཙན་པོའི་ལྷ་བོན་
བྱས། མ་མ་དྲོ་ཞལ་སྐྱིད་ལྡིང་གིས་མར་མེ་བཏེགས་ཏེ། སྤྱན་མངར་འོད་
ལྟེམས། ཕ་བ་གྲོ་ཟ་སྐྱིད་རྒྱལ་གྱིས་རུ་ཚོད་སྔར་རན་ཕུལ། ལྷ་གོས་བསིལ་ལེ་མ་
སྤངས་ནས་མི་གོས་དར་ཟབ་གསོལ། ལྷ་བསང་གར་བུ་སྤངས་ནས་མི་བསང་
སྣར་མོ་གསོལ། ལྷ་སྐྱེམས་བྱང་ཁུ་སྤངས་ནས་མི་སྐྱེམས་སྔོན་མོ་དང་རིང་
88



འབྲས་ཆང་སྔོན་མོ་གསོལ་ནས་མི་ཡུལ་སྐྱི་མཐིང་དུ་གཤེགས། དེ་ནས་མཚོ་
དང་སྐོའི་འགྲམ་དུ་གཤེགས། དེ་ནས་བྲག་གི་བྲག་དམར་པོར་གཤེགས། དེ་
ནས་བླ་མ་དངས་མ་འབྲིང་བཅུར་གཤེགས། དེ་ནས་དོགས་མོ་དོག་ཉེན་དུ་
གཤེགས། དེ་ནས་ཉག་ཉི་རྒྱབ་དམར་དུ་གཤེགས། དེ་ནས་དྭགས་ཡེན་
མཁར་དུ་གཤེགས། དེ་ནས་ང་ལ་གཡའ་མ་གོང་དུ་གཤེགས། དེ་ནས་དྭགས་
ཡུལ་ཤིང་ནག་ཏུ་གཤེགས། དེ་ནས་བྲ་ལ་སྒོ་དྲུག་ཏུ་གཤེགས།
དེའི་ཚེ་བུད་ཀྱི་བྲམ་སྣར་བྱིས་པ་ཁྲེ་ཁྲེ་ཅན་ལུས་ལ་བྱའི་སྤུས་བརྒྱན་པ་
གསུམ་དང་ཕྲད་དོ། བྱིས་པ་དེ་གསུམ་མོན་གྱིས་ལྟས་ངན་དུ་བཏོང་བ་ཡིན་ཏེ།
དེ་གསུམ་བཟུང་སྟེ་ཁྲིད་པས། མོན་སྐད་མ་གོ་ནས། རང་གི་མཆིས་ཚིག་ལས།
གཅིག་ལ་ལྷོ་ན་ག་བེར་བཏགས། གཅིག་ལ་སྙགས་ལྕང་ཀ་བེར་བཏགས།
གཅིག་གིས་མྱང་གོང་དུ་ཕྱིར་བསྡད་ནས་ཡིབ་སྟེ། ལོ་རོང་རོང་དུ་བྲོས་ཏེ་ཧོར་
གྱི་འགྲམ་མཁར་དུ་བབས་པ་ལ་མྱང་གོང་ངན་ལེ་བཙོག་དུ་བཏགས་པ་ནི་ཉང་
གི་མེས་པོ་ལགས་སོ། གཉིས་པ་ཚུར་ལ་འོངས་པ་ནི་ལྷོ་དང་སྙགས་གཉིས་ཀྱི་
མེས་པོ་ལགས་སོ། བྲ་ལ་སྒོ་དྲུག་ནས་ཤར་ལ་འབྲིང་ལུང་དུ་གཤེགས། དེ་ནས་
དྲེ་ང་བྲམ་སྣར་གཤེགས། དེ་ནས་ལྷ་ལུང་སྟག་པར་གཤེགས། དེ་ནས་ཀླུ་མོ་
སྦྱང་པར་གཤེགས། དེ་ནས་ཡར་ཁྱིམ་སོག་ཀར་གཤེགས། དེ་ནས་ཁྱིམ་བུ་
གོར་གོར་དུ་གཤེགས། དེ་ནས་རྩང་ཐུད་གསུ་དུ་གཤེགས། དེ་ནས་བཙན་
ཐང་སྒོ་བཞིར་གཤེགས། དེ་ནས་བཚན་ཐང་སྒོ་བཞིར་གཤེགས། དེ་ནས་
འཕར་པོ་ཟོ་བྲང་དུ་གཤེགས་སོ། དེ་ནས་སྐུ་མཁར་ཡུན་བུ་བླ་སྒང་བརྩིགས་ཏེ།
སུམ་པ་ཤང་གི་རྒྱལ་པོ་བཏུལ་སྟེ་རྫུ་འཕྲུལ་དང་ལྡན་ནོ།
དེ་ནས་ ཁད་ ཀྱིས་ རྒྱལ་ ཕྲན་ བཅུ་ གཉིས་ ཀྱི་ གཉེན་ པོ་མཛད་ནས།
འགྲེང་མགོ་ནག་གི་རྗེ་དང་དུད་རྔོག་ཆགས་ཀྱི་རྐྱེན་དང་བདག་པོ་མཛད་དོ།
དེ་ལྟར་གཤེགས་རབས་ཉི་ཤུ་རྩ་བདུན་གྱིས་བྱོན་ཏེ་དེ་ནི་ཡོ་ག་ལྷ་གྱེས་ཅན་གྱི་



ལོ་རྒྱུས་རྫོགས་ཏེ་སྟོད་ལྷ་རབས་སོ། །ཞེས་འབྱུང་བ་རྣམས་བསྒྲགས་པ་བོན་
ལུགས་ཀྱི་སྒྲུང་གི་བཤད་ཚུལ་ལོ། །
དེ་ཡང་བོད་ཀྱི་རྒྱལ་པོའི་གདུང་རྒྱུད་ཕལ་མོ་ཆེ་ལྷ་དང་མི་མོ་ གཉིས་
བསྡེབས་དེ་ཆད་པ་ཡིན་ལ། དེའི་རྒྱུ་མཚན་ནི་སྐབས་དེར་བོད་ལ་ ཕྱོགས་
བཞིའི་རྒྱལ་ཁམས་ཀྱིས་ལུག་ལ་རི་སྤྱང་ལྟར་རྒྱུན་ཆད་མེད་པར་རྔམ་ཞིང་གཙེ་
བ་དང་བོད་ཡུལ་ད་དུང་ཁ་འཐོར་དུ་གནས་ནས་གཅིག་གྱུར་གྱི་རྒྱལ་པོ་མེད་
པས་ཉམས་ཆུང་བས་ན། གཞན་ལས་ཁྱད་དུ་འཕགས་པའི་སྐྱེས་བོ་ཞིག་བོད་
རྒྱལ་ཕྲན་ཁག་གི་སྤྱི་མཐུན་གྱི་རྒྱལ་པོར་མངའ་གསོལ་རྒྱུ་ནི་ཀུན་གྱི་མོས་འདུན་
ཡིན་ལ། ལྷས་མི་རྗེ་མཛད་པས་རེ་བ་དེ་ཀུན་ཡོངས་སུ་འགྲུབ་པས་ན་གཉའ་ཁྲི་
བཙན་པོ་ལྷ་ནས་བབས་པའི་སྒྲུང་དང་དེ་འབྲེལ་གྱི་ལྷ་སྒྲུང་རྣམས་བྱུང་བ་སྨོས་
མ་དགོས་སོ། །
བོན་གྱི་ལོ་རྒྱུས་ཙམ་དུ་མ་ཟད། ནང་པའི་ཆོས་འབྱུང་ལོ་རྒྱུས་རྣམས་
སུའང་བོད་ཀྱི་རྒྱལ་རྒྱུད་ལྷ་ལས་བབས་ཚུལ་ལ་མོས་མཐུན་བྱེད་དེ། ཚལ་པའི་
དེབ་དམར་དུ། བོན་པོ་རྣམས་གནམ་རིམ་པ་བཅུ་གསུམ་གྱི་སྟེང་ནས་རྨུ་ཐག་
རྨུ་སྐས་ལ་བྱོན་པར་འདོད། ཡར་ལུང་ལྷ་རི་རོལ་བའི་རྩེ་ནས་ལྷ་སྐས་ལས་
བཙན་ཐང་སྒོ་བཞིར་བབས་པ་དང་། གནམ་ནས་འོངས་པའི་བཙན་པོ་གཅིག་
ཡིན་པས། རང་ཅག་རྣམས་ཀྱི་རྗེ་གཉའ་ཁྲི་བཙན་པོ་ཞེས་གྲགས་ཏེ། བོད་ཀྱི་
རྒྱལ་པོ་ལ་སྔ་བ་ཡིན་ནོ། ། དེས་ལས་ ཐབས་སུ་ སྐུ་མཁར་འུན་བུ་བླ་སྒང་
བརྩིགས། འཚེ་དམུ་གཤིན་གྱིས་དམུ་རྒྱལ་གྱིས་བོན་བསྒྱུར། སུམ་པའི་བོན་པོ་
ཨ་ཡོང་རྒྱལ་བ་བཏུལ་ལོ། །ཞེས་འབྱུང་བ་བཞིན་ནོ། །
༢ གསང་ བ་ ཆོས་ལུགས། གསང་བ་ཆོས་ལུགས་ལ་གྲགས་པ་ཆོས་
]
《 དེབ་ཐེར་དམར་པོ།
ཤོག་ངོས༣ ༣ན་གསལ།
92



ལུགས་ཞེས་ཀྱང་འབྱུང་། དེ་ནི་སངས་རྒྱས་ཆོས་ལུགས་ཀྱི་བཤད་ཚུལ་དང་
འབྲེལ་བའི་གདུང་རྒྱུད་ཀྱི་ལོ་རྒྱུས་ཏེ། གཞུང་ལས། གྲགས་པ་ཆོས་ལུགས་
གདུང་རྒྱུད་དག་ལས་ཆད། །གདུང་རྒྱུད་རིགས་གསུམ་ཤཱཀྱ་ཆེན་པོ་དང་། །
ལི་ཙ་བྱི་དང་ཤཱཀྱ་རི་བྲག་པ། དེ་རྒྱུད་གཉིས་དེ་དམག་བརྒྱ་སྐྱབས་སེང་གེ །
བརྒྱ་པའི་བུ་ནི་བོད་དུ་བྱོན་པ་ལགས། ། དེའི་མཚན་ནི་གཉའ་ཁྲི་བཙན་པོ་
གསོལ། ། གདུང་ རྒྱུད་ ལས་ ཆད་ པ་ནི། བསྐོས་ དང་ གློ་ བུར་ གདུང་ རྒྱུད་
གསུམ། །མང་པོས་བཀུར་བ་ཉིད་ལ་ཚང་། སྐད་པས་ཀྱང་། གདུང་རྒྱུད་
ལས་ཆད་པར་འོང་ལ། གྲགས་པའི་རྒྱུ་མཚན་ནི་གདུང་རྒྱུད་འོད་གསལ་གྱི་ལྷ་
ལས་ཆད་ལ། བོན་ལུགས་ནི་འདོད་ཁམས་ལྷ་ལས་ཆད་དེ། ལྷ་ལ་ཡང་བཟང་
ངན་ཡོད་པས་གདུང་རྒྱུད་གྲགས་པར་ཡོངས་ལ་མདོ་ནས་གསུངས་པས་ཀྱང་
གྲགས་པར་མཆིའོ། ཞེས་ལྡེའུ་ཆོས་འབྱུང་དུ་ལུང་དྲངས་པ་ལྟར། དེའི་སྒྲུང་
གི་ནང་དོན་ཞིབ་མོ་བཀའ་ཆེམས་ཀ་ཁོལ་མར་འབྱུང་བ་འདི་ལྟར།
རྒྱལ་བོ་ཟས་གཙང་གི་སྲས་ནི། ཨ་བོ་མོས་པ། འབྲིང་བོ་དོན་གྲུབ།
ནུ་བོ་གཅུང་དགའ་བོ་དང་གསུམ་ཡིན་ནོ། །འབྲིང་བོ་རྒྱལ་བོ་དོན་གྲུབ་ཀྱི་སྲས་
སྒྲ་ཅན་འཛིན་ཡིན་ལ་ཡབ་ཀྱི་དྲུང་དུ་རབ་དུ་བྱུང་ནས་དགེ་སློང་བྱས་ཏེ་ཐར་
བར་གཤེགས་པས་རྒྱལ་པོ་དོན་གྲུབ་ཀྱི་གདུང་རྒྱུད་ཆད་ཅེས་བྱ་བར་གྲགས་
སོ། །འབྲིང་བོ་ཤཱཀྱ་ལི་ཙ་བྱིའི་བུ་རྒྱུད་ནི་གསེར་དངུལ་ཟངས་ལྕགས་བཞིའི་
འཁོར་ལོ་བསྒྱུར་བའི་རྒྱལ་བོ་བཞི། བུ་ཚ་ཡང་ཚའི་རྒྱུད་དང་བཅས་པ་མང་དུ་
ཡོད་དོ།། ད་རུང་ཤཱཀྱ་ལི་ཙ་བྱིའི་རྒྱུད་པ་ནི། རྒྱལ་པོ་གཟུགས་ཅན་སྙིང་པོ་
དང་། རྒྱལ་བོ་གསལ་རྒྱལ་ལ་སོགས་པ་རྒྱལ་རྒྱུད་བུ་ཚ་ཡང་ཚར་བཅས་པའི་ལྷ་
མང་དུ་བཞུགས་ཡོད་དོ། །ཤཱཀྱ་རི་བྲག་པའི་བུ་རྒྱུད་ནི་གྲོང་ཁྱེར་པདྨ་ཅན་ན་
རྒྱལ་པོ་པདྨ་ཆེན་པོ། དེའི་བུ་རྒྱུད་མུ་ཁྱུད་མཐའ་ཡས། དེའི་བུ་རྒྱུད་གཏུམ་པོ་
མཐའ་ཡས། དེའི་བུ་རྒྱུད་ནི་གྲོང་ཁྱེར་བད་ ས་ལ་ན་རྒྱལ་བོ་འཆར་བྱེད།



འཆར་བྱེད་ཀྱི་བུ་ཤར་བ། དེའི་བུ་སྲས་རྒྱལ་པོ་ཤར་བ་དེ་ལ་སྲས་གཉིས་ཡོད་པ་
རྒྱལ་པོ་སྐྱབས་སེང་། རྒྱལ་པོ་དམག་བརྒྱ་བ་གཉིས་ཡིན་ནོ། ། ཁོང་སྤུན་གཉིས་
ཡབ་རྒྱལ་པོའི་རྒྱལ་སྲིད་ལ་མ་འཆམས་པར་འཐབས་པས་རྒྱལ་པོ་སྐྱབས་སེང་
རྒྱལ་པོའི་དུས་སུ། རྒྱལ་པོ་དམག་བརྒྱ་བ་འཕམ་ནས་འདི་ཅིས་ལན་པ་ཡིན་
རྩིས་བྱས་པས། རྩིས་མཁན་ན་རེ་རྒྱལ་པོ་ཁྱོད་ལ་སྲས་ཡ་མཚན་ཅན་ཅིག་སྐྱེ།
གནམ་རིམ་པ་བཅུ་གསུམ་གྱི་སྟེང་དུ་ལྷས་སྨུ་ཐག་ལ་ཐེན་ནས་འབྱོན། དུས་ཕྱི་
མ་ལ་ལྷའི་སྨུ་ཐག་རིང་པོ་ལ་འཇུས་ཏེ་བབས་ནས་བོད་ཡུལ་གངས་རིའི་ཁྲོད་རི་
གླང་རུའི་ཞོལ་དུ་བོད་ཀྱི་རྗེ་རྒྱལ་བྱེད་པ་ཅིག་སྐྱེ། སྲས་དེ་རྒྱལ་སྲིད་འཛིན་ཁ་མ་
ལ་ཤི་ཟེར་རོ། །རྩིས་མཁན་གྱིས་དེ་སྐད་ཏུ་ལུང་བསྟན་པས། རྒྱལ་པོ་དམག་
བརྒྱ་པའི་བཙུན་མོ་མཆོག་བཟའ་མ་སྲས་གཉིས་སྐྱེས་པ་ལ་སྲས་རྒྱལ་བུ་མིག་བྱ་
མིག་ལྟར་ཡར་ལ་འགེབས་པ། སྐྲ་རྒྱ་ཁམ་པ་ཡོད་པ། གཡུའི་སྨིན་མ་ཡོད་པ།
སོ་དུང་སོ་འཁོར་བ་ཡོད་པ། ལག་པ་བྱའི་རྒྱལ་པོ་ངང་བ་ལྟར་དྲ་བས་འབྲེལ་བ་
ཅིག་སྐྱེས་པས་རི་གླང་རུ་ལ་བབས་པར་ལུང་བསྟན་ཏེ་དེའི་མིང་ནི་རུ་བ་སྐྱེས་
ཞེས་བྱའོ། །དེ་ཡབ་ཀྱིས་ཐོས་ནས་ལྟས་ངན་ཡིན་པས་སོད་ཅིག་གསུང་ངོ་། །
བློན་པོས་སྲས་དེ་མཚོན་གྱིས་གསོད་མ་ནུས་པར་ཟངས་ཀྱི་གའུ་ཁ་སྦྱར་དུ་
བཅུག་ནས་ཆུ་བོ་གང་ག་ལ་བསྐྱུར་བས། དེ་མ་ཤི་བར་གྲོང་ཁྱེར་ཡངས་པ་ཅན་
གྱི་ཆུ་ཁའི་རྐ་མགོ་ནས་ཞིང་པ་ལྔ་ཐུབ་ཅན་གྱིས་རྙེད་ནས་ཁོས་ཁྱིམ་དུ་ཁྱེར་མ་
ནུས་པར་ནགས་ཁྲོད་དུ་གསོས་པའི་ཚེ། བྱ་ཐམས་ཅད་ཀྱིས་སྐྱོ་རོགས་བྱེད་པ།
གཅན་ཟན་ཐམས་ཅད་ཀྱིས་ཤ་སྐྱེལ་བ། ཤིང་གི་གྲིབ་མས་བསྒྲིབས་པའི་ཉི་
མའི་ཚད་པ་མི་ཡོང་བ། བསྐྱེད་རབ་ཏུ་ཆེ་བ་ཞིག་བྱུང་བས། དེའི་དུས་ན་རྒྱལ་
བུ་དེ་ན་རེ་ང་བསོད་ནམས་རབ་ཏུ་ཆེ་བར་འདུག་པ་ལ། ངའི་ཡུལ་འཁོར་ན་ང་
ལ་ཡབ་མེས་ཇི་སྐད་བྱ་བ་དང་ཅི་འདྲ་ཡོད་ཟེས་དྲིས་པས། ཞིང་པ་ལྔ་ཐུབ་ན་རེ་
བུ་ཁྱོད་ཀྱི་ཕ་རྒྱལ་པོ་དམག་བརྒྱ་བས་ཟངས་སུ་བཅུག་ནས་ཆུ་ལ་བསྐྱུར་བའི་ལོ་



རྒྱུས་ཞིབ་རྒྱས་བཤད་པས། ཁོ་བྲེད་ནས་རི་ལ་བྲོས་པས་ལྷ་རི་གྱང་མཐོའི་རྩེ་
མོར་བྱུང་ངོ༌། །ད་རུང་དུ་བྱང་ཕྱོགས་ཁ་བ་ཅན་དུ་ཁ་བལྟས་ནས་ལྷ་རི་ཡོར་
པོའི་རྩེ་ལ་བྲོས་པས། གནམ་གྱི་ལྷས་ཁོའི་སྤྱི་པའི་དབུ་སྐྲ་ལ་ལྷ་ཐག་དང་དམུ་
ཐག་བཏགས་ནས་ཡར་ལ་ཐེན་ཏེ་གནམ་རིམ་པ་བཅུ་གསུམ་གྱི་སྟེང་དགའ་
ལྡན་ལྷ་ཡུལ་དུ་བྱོན་ནོ། །
དེ་དུས་ཙ་ན་རྒྱལ་བུ་རུ་བ་སྐྱེས་བྱ་བ་ཁོང་མིང་ནི། ལྷ་ཅིག་གནམ་གྱི་
ཡབ་ལྷ་སྲིད་པ་མགོན་བཙུན་ཕྱུའི་ལྷ་ཞེས་བྱ་བར་མིང་བཏགས་སོ། །སྲིད་པ་
ཕྱུའི་ལྷ་དང་རི་ཏི་རིའི་བུ་མོ་ཤ་བ་གཡུའི་མགོ་ཅན་མ་དང་སྲིད་པའི་སྲས་ནི།
རྒྱལ་པོའི་ལྷ་སྲས་དུང་སྐེ་འབར་བ་བྱ་བ་འཁྲུངས་ནས། དེ་ནི་ལྷའི་གྲལ་དུ་མ་
རུང་། མིའི་རྗེར་ཡང་མ་རུང་སྟེ། གངས་ཏི་སེ་ཤེལ་གྱི་བདག་པོ་མཚོ་མ་ཕམ་
གཡུའི་རྐྱེན་པོར་གཤེགས་སོ། །སྲིད་པ་ཕྱུའི་ལྷ་དང་རི་ཏི་རིའི་བུ་མོ་ཤ་བ་གསེར་
གྱི་མགོ་ཅན་མ་དང་སྲིད་པའི་སྲས་ནི། རྒྱལ་པོ་ལྷ་སྲས་དུང་གི་སྨ་ར་སྐྱེ་བར་
འཁྲུངས་ནས། དེ་ཡང་ལྷའི་གྲལ་དུ་མ་རུང་། མིའི་རྗེར་ཡང་མ་རུང་སྟེ་
དམངས་དང་གཉན་གྱི་ས་རུ་གཤེགས་སོ། །སྲིད་པ་ཕྱུའི་ལྷ་དང་རི་ཏི་རིའི་བུ་
མིའི་མགོ་ཅན་མ་དང་སྲིད་ པའི་སྲས་ནི། རྒྱལ་པོ་ལྷ་སྲས་ལྷ་དཀར་བྱ་བ་
འཁྲུངས་ནས་དེ་ཡང་ལྷའི་གྲལ་དུ་མི་རུང་། མིའི་རྗེར་ཡང་མ་རུང་སྟེ་སྲིད་པ་
པའི་ཡུལ་དུ་གཤེགས་སོ། ། སྲིད་པ་ཕྱུའི་ལྷ་དང་རི་ཏི་རིའི་བུ་མོ་ཤ་བ་དུང་གི་
མགོ་ཅན་མ་དང་སྲིད་པའི་སྲས་ནི། ཡུལ་གནམ་གྱི་གུང་གི་ཡར་སྟེངས་དེ་ན་
རྒྱལ་པོའི་ལྷ་སྲས་ནི་གནམ་ཐེན་ཆེན་པོ་བྱ་བ་བཞུགས་སོ། །དེའི་སྲས་ལ་གུང་
ཐེན་ཆེན་པོ་ཟེར། དེའི་སྲས་ལ་སྤྲིན་ཐེན་ཆེན་པོ་ཟེར། དེའི་སྲས་ལ་ཆར་ཐེན་
ཆེན་པོ་ཟེར། དེའི་སྲས་ལ་རྒྱལ་དབང་མདའ་ཐེན་ཆེན་པོ་ཟེར། དེའི་སྲས་ལ་
ཐིལ་ཐེན་ཆེན་པོ་ཟེར། དེའི་སྲས་ལ་གཞོང་ཐེན་ཆེན་པོ་ཟེར། དེའི་སྲས་ལ་
དཔལ་ལྡན་བླ་མ་མོན་ཐེན་ཆེན་པོ་ཟེར། དེའི་སྲས་ལ་འཕྲུལ་ཐེན་ཆེན་པོ་ཟེར།
93



དེའི་སྲས་ལ་སྟག་ཅན་འལ་འོལ་ཟེར། སྲས་སྟག་ཅན་དེ་དང་ཚེའི་གཟའ་ཁྱད་
ཁྱུང་གཉིས་སྲིད་པའི་སྲས་ནི་ཕོ་བོ་རྗེ་ཡབ་ལྷ་བདལ་དྲུག་ཡིན། དེ་འོག་བརྒམ་
ཕྱ་ལ་བྲམ་ཆེན་ཡིན། དེ་འོག་རྒྱ་ལྷ་འབྲོང་ནམ་ཡིན། དེ་འོག་ནུ་བོ་ཐ་ཆུང་འོ་
དེ་གོང་རྒྱལ་ཡིན་ནོ། དུས་དེ་ཙ་ན་རྒྱ་གར་གྱི་རྒྱལ་པོ་དམག་བརྒྱ་བའི་སྲས་རྒྱལ་
བུ་རུ་བ་སྐྱེས་ཞེས་བྱ་བ་སྲིད་པ་ཕྱུའི་ལྷ་དེས། ། གནམ་རིམ་པ་བཅུ་གསུམ་གྱི་
སྟེང་དུ་བཞུགས་ནས་ལྷ་རབས་ཐེན་དགུ་དང་། ལྷ་རབས་མཆེད་བཞིའི་ཡང་
མེས་དགུ་མེས་མཛད་དོ། །དེ་ནས་ཡང་རྒྱལ་བོ་རུ་བ་སྐྱེས་སྲིད་པ་ཕྱུའི་ལྷ་དེས་
ལྷའི་ནོར་བུ་རིན་པོ་ཆེ་ལ་རང་གང་འདོད་པའི་གསོལ་བ་བཏབ་པས། ཚེ་རིང་
བ་ཡེ་ཤེས་ལྷའི་མིག་གིས་འཇིག་རྟེན་གྱི་ཁམས་མཐོང་བ་ཅིག་བྱུང་ངོ་། །དེ་
ནས་གནམ་གྱི་གོང་གི་ཡར་སྟེངས་དེ་ནས་མི་ཡུལ་ས་ག་དོག་ན་མར་གཟིགས་
པས། བོད་ཡུལ་གླིང་དགུ་བྱ་བ་གངས་རི་ཤེལ་གྱི་མཆོད་རྟེན་འདྲ་བ། བསིལ་
དྲོད་སྙོམས་པ། རིགས་གསུམ་མགོན་པོའི་སྤྲུལ་པས་འདུལ་བའི་གླིང་ཁྱད་པར་
དུ་ཐུགས་རྗེ་ཆེན་པོས་འདུལ་བའི་ཞིང་ཁམས་ཨཱརྱ་པ་ལོའི་དགེ་སློང་སྤྲེའུ་རྒྱལ་པོ་
ཧ་ལུ་མན་ད་ཞེས་བྱ་བ་སྤྲེའུ་སྒོམ་བྱང་ཆུབ་སེམས་དཔའ་དང་། བྲག་སྲིན་མོ་
གཉིས་འདུས་ནས་སྲིད་པའི་བུ་རྒྱ་བོད་ཀྱི་མིའུ་རིགས་བཞི་འདུལ་བའི་རྗེ་རུ་
འབྱོན་པར་དགོངས་ནས། རྒྱལ་པོ་རུ་བ་སྐྱེས་ཞེས་བྱ་བ་སྲིད་པ་ཕྱུའི་ལྷ་དེ་ལ་
མགོའི་སྤྱི་བོ་ན་ལྷའི་སྨྲ་ཐག་ཡོད་པས། ལྷས་དམུ་ཐག་གནར་ནས་སྐས་གདང་
དགུ་ལ་བབས་ཏེ་ལྷ་རི་ཡོར་བོའི་རྩེ་མོར་བྱོན་ནས་ལྷ་རི་ཡོལ་བའི་འགུལ་གཡའ་
དང་སྤང་གི་མཚམས་ན་སེ་བོན་པོ། སྨྲ་བོན་པོ། ལྡོང་བོན་པོ། འོབ་བོན་པོ།
སྒམ་ལྷ་བོན་པོ། འབྲོ་བོན་པོ། ཁྱུང་བོན་པོ། ཤེ་བོན་པོ། གཉེན་བོན་པོ།
འཇག་བོན་པོ། ལྕོག་ལྷ་བོན་པོ་ལ་སོགས་པ་ཤེས་པ་མཁན་བཅུ་གཉིས་ལྷ་
གསོལ་ཀྱིན་ཡོད་པ་ལས་དེ་རྣམས་ཀྱི་ནང་ནས་ཡང་གོང་གི་བོན་པོ་མཁས་པ་
བཞིའི་དྲུང་དུ་བྱོན་ནོ། ། ཁོང་བོན་པོ་རྣམས་ཀྱིས་ཁྱེད་གང་ནས་ཡོང་སུ་ཡིན་
94



བྱས་དྲིས་པས། ཁོང་ན་རེ། ང་གནམ་གྱི་ལྷས་དམུ་ཐག་ལ་ཐེན་ནས། རིམ་
པ་བཅུ་གསུམ་གུང་གི་ཡར་སྟེགས་སུ་ཕྱིན་པས། མིང་ནི་མགོན་སྲིད་པ་པའི་ལྷ་
ཞེས་བྱ་བ་ཐོབ་པོ། །འབྱལ་དང་ཁབ་ཏུ་ལྷའི་སྲས་མོ་རི་ཏི་རིའི་བུ་མོ་ཤ་བ་དུང་
གི་མགོ་ཅན་མ་དང་སྲིད་པ་ལས། སྲས་ནི་སྲིད་པའི་ལྷ་རབ་ཐེན་དགུ་བྱ་བ་
བྱུང་། དེ་ཚོ་ནི་ཆིག་རྒྱུད་ཡིན། ཐེན་དགུ་ཕྱི་མའི་སྲས་ནི་སྟག་ཅན་འལ་འོལ་
བྱུང་། དེའི་འབྱལ་དང་ཁབ་ཏུ་མཚེའི་གཟའ་ཁྱོད་རྒྱུད་བཞེས། དེ་གཉིས་སྲིད་
པའི་སྲས་ནི་ལྷ་རབས་མཆེད་བཞི་བྱུང་ངོ་། །དེ་རྣམས་ཀྱིས་ཡང་མེས་དགུ་མེས་
བྱས་སོ། །དེ་ནས་ལྷའི་ནོར་བུ་རིན་པོ་ཆེ་ལ་གསོལ་བ་བཏབས་པས། འཇིག་
རྟེན་གྱི་ཁམས་རྣམས་མཐོང་བ་ཞིག་བྱུང་ནས་ལྟས་པས་ཐུགས་རྗེ་ཆེན་པོས་
འདུལ་བའི་ཞིང་ཁམས་བོད་ཡུལ་གྱི་གླིང་འདི་ངོ་མཚར་ཆེ་བར་མཐོང་ནས།
ལྷས་སྤྱི་བོ་ནས་དམུ་ཐག་གི་འོད་ཟེར་གནར་ནས་དེ་ལ་འཇུས་ཏེ་བབས་ནས་
ཡོང་བ་ཡིན་ཟེར་ནས་འཛུབ་མོ་གནམ་དུ་བསྟན་པས། ཁོའི་སྤྱི་གཙུག་དང་
གནམ་གྱི་བར་ན་ལྷའི་དམུ་ཐག་དཀར་ནར་རེ་འདུག་པ་མི་རྣམས་ཀྱིས་མཐོང་
ངོ། དེ་ནས་ཡོད་པའི་བོན་པོ་རྣམས་ན་རེ་འདི་གནམ་ནས་ཡོང་བའི་ལྷ་བཙན་
པོ་ཅིག་འདུག་པས། འདི་ཤིན་ཏུ་ངོ་མཚར་ཆེ་བ་ཅིག་འདུག་པས་འདི་ཉིད་
རང་གི་གྲོང་ཡུལ་གྱི་མི་རྣམས་ལ་སྟོན་ནོ་ཟེར་ནས་དེ་ཤིང་གི་ཁྲི་ལ་བཞག་ནས་
གཉའ་བ་ལ་ཁུར་ནས་གྲོང་ཡུལ་གྱི་མི་རྣམས་ལ་བསྟན་ནས། འདི་དེ་རང་ཉིད་
བོན་པོ་རྣམས་ཀྱིས་ལྷ་གསོལ་དུ་ཕྱིན་པས་རྙེད་པ་ཡིན། གནམ་ནས་ཡོང་བའི་
ལྷ་བཙན་པོ་བྱ་བ་ཡིན་ཟེར་ནས་ལྟོས་ཤིག་ཟེར་རོ། །གྲོང་ཡུལ་གྱི་མི་རྣམས་ན་
རེ། ལྷ་བཙན་པོ་དེ་ངོ་མཚར་ཆེ་བ་འདུག ཁྱེད་བོན་པོ་ཚོས་གཉའ་བའི་ཁྲི་ལ་
བཞག་པས་ལྷ་གཉའ་ཁྲི་བཙན་པོ་ཟེར། ལྷ་གཉའ་ཁྲི་བཙན་པོ་དེ་ལ་ཉེད་རང་
ཚོས་རྗེ་རྒྱལ་བཙན་པོ་བྱའོ་ཟེར་བས་དུས་དེ་ནས་རྗེ་གཉའ་ཁྲི་བཙན་པོ་ཟེར་བ་
ཡིན་ནོ། །གནམ་ནས་བྱ་བཞིན་དུ་བབས་པས་བྱ་ཁྲི་བཙན་པ་ཡང་ཟེར་རོ། །
95



བོད་ཀྱི་རྗེ་དང་རྒྱལ་པོ་ལ་རྗེ་གཉའ་ཞབས་དྲུང་ཁྲི་བཙན་པོ་དེ་སྔ་བ་ཡིན་ནོ། །
བཤད་ཚུལ་འདི་ནང་པའི་བཤད་ཚུལ་དང་སྔོན་མའི་བོན་གྱི་བཤད་ཚུལ་གཉིས་
བསྲེས་ཡོད་པ་མངོན་གསལ་ཡིན་ལ། དེར་ཡང་ནང་བ་རྐྱང་བའི་བཤད་ཚུལ་
ཞིག་ཀྱང་ཡོད་དེ། ལྡེའུ་ཆོས་འབྱུང་ལས།
གདུང་རྒྱུད་ལ་རིགས་གསུམ་ཡོད་པ་ཡི། ཤཱཀྱཆེན་པོ་རྒྱལ་བུ་སྒྲ་གཅན་
འཛིན་ཡན་ཆད་ཀྱི་རྒྱུད་ཆད། འབྲིང་པོའམ་ལི་ཙ་བྱི་ལ་རྒྱུད་གསུམ་མམ་ལྔ།
ཀོ་ས་ལ་ཏའི་རྒྱལ་པོ་གསལ་རྒྱལ། བད་ས་ལའི་རྒྱལ་པོ་འཆར་བྱེད། མ་ག་ཏའི་
རྒྱལ་པོ་གཟུགས་ཅན་སྙིང་པོ། ཤཱཀྱ་ཆུང་རི་བྲག་པ་ལ་རྒྱུད་གཉིས་ཏེ། རྒྱལ་པོ་
དམག་བརྒྱ་པ་དང་སྐྱབས་སེང་གེ། དམག་རྒྱལ་ལ་བུ་དགུ་བཅུ་གོ་དགུ་ཕ་དང་
བརྒྱ་ཡོད་པས་དམག་བརྒྱ་པ་ཞེས་བཏགས། སྐྱབས་སེང་ལ་བཙུན་མོ་ལྔ་བརྒྱ་
ཡོད་ཀྱང་སྲས་མེད་དེ། སྲིད་ཀྱི་ཆོ་ག་མང་དུ་མཛད་ཀྱང་བུ་མེད་དེ། དཀོན་
ཅོག་ལ་གསོལ་བ་བཏབ་ན་དྲག་གམ་སྙམ་ནས། ཉིན་གྱི་ལས་སུ་མཆོད་པ་རྒྱ་
ཆེན་པོ་བཤམས། ནུབ་ཀྱི་ལས་སུ་མཆོད་པ་རྒྱ་ཆེན་པོ་བཤམས་ཏེ་ཕུལ་བས།
དེ་ན་དྲང་སྲོང་མངོན་པར་ཤེས་པ་དང་ལྡན་པ་གཅིག་ཡོད་པས། དེ་རྒྱལ་པོ་ལ་
མཁྱེན་བཞིན་དུ་སྨྲས་པ། རྒྱལ་པོ་ཆེན་པོ་ཁྱོད་ཉིན་གྱི་ལས་སུ་མཆོད་པ་འབུལ།
ནུབ་ཀྱི་ལས་སུ་མཆོད་པ་འབུལ་བ་ཚེ་ཕྱི་མ་དོན་དུ་གཉེར་བ་ཡིན་ནམ། འཇིག་
རྟེན་འདིའི་དངོས་གྲུབ་འདོད་པ་ཡིན་ཞེས་སྨྲས་པས། རྒྱལ་པོ་ན་རེ་ང་ནི་
འཇིག་རྟེན་འདིའི་དངོས་གྲུབ་བུ་འདོད་པ་ཡིན་ནོ་ཞེས་སྨྲས་པས། དྲང་སྲོང་
གིས་སྨྲས་པ། རྒྱལ་པོ་ཆེན་པོ་ཁྱོད་ལ་ཅི་བྱས་ཀྱང་རང་གི་བཙུན་མོ་ལ་བཙས་
པའི་བུ་མི་འོང་གསུངས་སྐད། དེ་ཙུག་ལགས་ཞུས་པས། ཁྱོད་ཀྱིས་ཚེ་སྔ་མ་ལ་
ཤ་བ་འདོད་ཆགས་སྤྱོད་པ་ཞིག་ལ་མདའ་བརྒྱབ་ནས་བསད་པས་དེའི་ལས་ཀྱི་
རྣམ་པར་སྨིན་པས་མི་འོང་བ་ཡིན། ཁྱོད་དེ་ཙམ་སྲས་ཀྱིས་གདུང་ན་ལས་མི་མ་
ཡིན་གྱི་བུ་ལྔ་དངོས་གྲུབ་ཏུ་སྦྱིན་ནམ་གསུངས་པས། འོ་ན་ཞུའོ་ཟེར་ནས།



དྲང་སྲོང་གིས་མི་མ་ཡིན་གྱི་བུ་ལྔ་བྱིན་ཏེ། ལྷའི་བུ་ལས་སྣ་ཚོགས་པ། ཉི་མའི་
བུ་གསེར་ཁྲབ་ཅན། རླུང་ལྷའི་བུ་མི་འཇིགས་སྟན། དྲག་པོའི་བུ་ཐ་དཀར།
དབང་བྱེད་ཀྱི་བུ་མི་ཚུགས་པ་དང་ལྔ་བྱིན་པས། རྒྱལ་པོ་དགྱེས་ཏེ་དྲི་སྣབ་ཕྱི་མི་
དགོས། ནུམ་བུ་བསྐྱོད་མི་དགོས་པའི་བུ་ལྔ་བྱུང་སྙམ་ནས། རང་གི་ཕོ་བྲང་དུ་
ཁྲིད་དེ་ཟས་སྦྱིན་གོས་བསྐོན་ནས། བུ་ཚོ་ལ་སྨྲས་པ། ཁྱོད་རྣམས་ངའི་ཁུ་ཁྲག་
ལས་བྱུང་བའི་བུ་ནི་མིན་ཏེ། ལས་དང་སྨོན་ལམ་གྱིས་འབྲེལ་བའི་བུ་ཡིན་ཏེ།
ཁྱེད་རྣམས་ལ་རྩལ་ལམ་ནུས་མཐུ་འམ་ཡོན་ཏན་ཅི་ཡོད་དྲིས་པས། ལྷའི་བུ་
ལས་སྣ་ཚོགས་པ་ན་རེ། ངས་གནམ་ལ་ལྡིང་ས་ལ་འཛུལ། ཆུ་ལ་མི་བྱིང་བར་
ནུས་ཟེར་སྐད། ཉི་མའི་བུ་གསེར་ཁྲབ་ཅན་ན་རེ། ངས་རྒྱལ་པོའི་རྟགས་གང་
ཡང་སྦྱིན་ནུས་ཟེར་སྐད། རླུང་ལྷའི་བུ་མི་འཇིགས་སྟན་ན་རེ། ངས་རྒྱལ་པོ་ལ་
ཡོ་བྱད་གང་ཡང་སྦྱོར་ནུས་ཟེར་སྐད། དྲག་པོའི་བུ་ཐ་དཀར་ན་རེ་ངས་དམག་
བརྒྱ་ཐམ་པ་ཐུབ་ཟེར། དབང་བྱེད་ཀྱི་བུ་མི་ཚུགས་པ་ན་རེ་ངས་སྲིན་པོའི་བུ་
ཕར་འཕུལ་ནུས་ཟེར་ནས། རྒྱལ་པོ་སྙམ་ན་དེ་ཚོ་ཡོང་ན་འཇིག་རྟེན་གྱི་ནོར་བུ་
རིན་པོ་ཆེ་ཡིན་ཏེ་སྙམ་ནས། བདེན་རྫུན་ལྟ་བའི་ཆེད་དུ། དྲག་པོའི་བུ་ཐ་
དཀར་ལ་འོ་ན་ཁྱོད་ཀྱིས་དམག་བརྒྱ་ཐུབ་ན། རྒྱལ་པོ་དམག་བརྒྱ་པ་ཕ་སྤྱད་
ཚོས་ང་བཅིར་བས་འདིའི་ཕ་སྤད་ཚོ་ཐུལ་ལ་ཤོག་བྱས་པས། ཁོ་སོང་ནས་རྒྱལ་
པོ་དམག་བརྒྱ་པའི་བུ་དགུ་བཅུ་གོ་བརྒྱད་ཕ་དང་གོ་དགུ་བསད་ནས། རྒྱལ་བུ་
ཆུང་དག་རུ་པ་སྐྱེས་བཟུང་ནས་ཁྲིད་བྱུང་བས། སྐྱབས་སེང་གེ་ན་རེ་ཨེ་ཤ་ཟོ་
ཁྱོད་ལ་ནུས་པ ( ཡོད་ཀྱང) འཛམ་གླིང་ཡོངས་འཁང་མ་བཅུགཨེན་རེ་དང་
བཅིར་ཏེ། བཅིར་ཀྱང་མི་གསོད་པ་ཡིན་པ། ད་འདི་ལ་ཁྱེད་རང་ཚོའི་སྤུན་ཟླ་
བྱེད་དགོས་ཞེས་སྨྲས་པས། ཁོང་ཚོ་ན་རེ་ཁོའི་ཕ་དང་སྤུན་ཟླ་དེ་ཙམ་བསད་
ནས་འདི་ལ་སྤུན་ཟླ་མི་བཏུབ། འདི་ཡང་གསོད་ཟེར་བ་ལ། རྒྱལ་པོས་གསོད་
མ་ཕོད་དེ་བཤུག་པར་བྱས་ནས། རིན་ཆེན་སྣ་ལྔ་ལ་སྒྲོམ་ལེགས་པ་གཅིག་



བརྡུངས། དེའི་ནང་དུ་རྒྱལ་བུ་བཞུགས། ཟས་ཞིམ་དགུ་དང་མངར་དགུ་
བཅུག་ནས་སྐོམ་པའི་གདུང་བ་སེལ་བའི་གོ་ལ་དང་བཅས་ནས་ཆུ་བོ་གངྒ་ལ་
བསྐུར་བས། རྒྱལ་པོ་གཟུགས་ཅན་སྙིང་པོའི་ཕྱུགས་རྫི་ཆུ་བླུད་པ་དང་ཕྲད་
ནས། སྒྲོམ་དེ་བཟུང་ནས་ཁུར་ཏེ་རྒྱལ་པོ་གཟུགས་ཅན་སྙིང་པོ་ལ་གཏད་པས།
རྒྱལ་པོས་སྒྲོམ་ཁ་ཕྱེ་བས། ཁྱེའུ་མི་མིན་ལྷའི་སུས་འདྲ་བ་གཅིག་འདུག་ནས།
ཁྱོད་ཅི་འདྲ་བ་གཅིག་ཡིན་བྱས་པས། རྒྱལ་བུའི་ཞལ་ནས་རྒྱལ་པོ་དམག་བརྒྱ་
པའི་བུ་རུ་པ་སྐྱེས་ཡིན། ངའི་ཕུ་བོ་ཐམས་ཅད་རྒྱལ་པོ་སྐྱབས་སེང་གེའི་བུས་
བསད་ནས་ང་བཤུགས་པ་ཡིན་ཟེར་བས། རྒྱལ་པོ་གཟུགས་ཅན་སྙིང་པོ་ལ་རུ་
པ་སྐྱེས་ཀྱི་ལུང་བསྟན་རྒྱུས་ཡོད་པས། འོ་ན་ཁྱོད་ཐུགས་རྗེ་ཆེན་པོའི་སྤྲུལ་པ་
ཡིན། ངའི་མཆོད་གནས་བྱའོ་ཞེས་སྨྲས་པས། རུ་པ་སྐྱེས་ན་རེ་འུ་ཅག་གཉིས་
ཀ་སྐྱབས་སེང་གེས་གསོད་དུ་འོང་ཟེར་བ་ལ། གཟུགས་ཅན་སྙིང་པོས་ཐབས་
ཡོད་ཟེར་ནས། རི་ཁྲོད་དུ་སྦས་ནས་མཆོད་གནས་བྱེད་ཀྱི་ཡོད་ཙ་ན། རྒྱལ་པོ་
སྐྱབས་སེང་གེས་མདོ་སྡེ་གཟིགས་པས་རུ་པ་སྐྱེས་ཀྱི་ལུང་བསྟན་དང་ཕྲད་དེ་
སྨྲས་པ། རུ་པ་སྐྱེས་ལ་ལུང་བསྟན་འདི་ལྟ་བུ་འདུག་པས། ཁྱེད་རྣམས་ཀྱིས་
ལན་ནོ་ཞེས་སྨྲས་པས། ཁོང་རྣམས་ན་རེ་དེ་ལྟ་བུ་ཡིན་ན་ངེས་ལ་ཁུངས་ཡོད་
སྤྱན་དྲངས་པས་ཆོག རྒྱལ་ པོ་ གཟུགས་ཅན་སྙིང་པོའི་གམ་ན་ཡོད་ཟེར།
སྐྱབས་སེང་གེས། དུང་དང་རོལ་མོ་དང་བཅས་ནས་སྤྱན་འདྲེན་རུ་ཕྱིན་པས།
རུ་པ་སྐྱེས་སྙན་ན་སྤྱན་འདྲེན་པ་མེན། སྔར་ངའི་ཕུ་བོ་དེ་ཙམ་བསད་ད་ཡང་ང་
གསོད་དུ་བྱུང་སྙམ་ནས་བྲོས་ནས་བྱོན་པས། རྒྱ་བོད་ཀྱི་སོ་མཚམས་སུ་སླེབས་
ཙ་ན། ཤེས་པ་མཁན་མི་བཅུ་གཉིས་དང་། ཡབ་འབངས་རུས་དྲུག་བོད་ལ་རྗེ་
མེད་ནས་འཚོལ་བ་དང་ཕྲད་ནས་སྨྲས་པ། ཁྱེའུ་ཁྱོད་མི་མིན་ལྷའི་སྲས་འདྲ་བ་
གཅིག་འདུག་པ་ཁྱེད་སུ་ཡིན་བྱས་པས་རྒྱ་བོད་བརྡ་མ་འཇལ་ཏེ་ནམ་མཁའ་ལ་
མཛུལ་མོ་བསྒྲེངས་ནས་འདུག་པས། འདི་ལྷའི་ཡུལ་ནས་འོངས་པ་གཅིག་ཡིན་
98



འདུག་འདི་ལ་ད་རྗེ་བྱའོ་བྱས། གཉའ་བའི་ཁྲི་ལ་བླངས་ནས། འདི་རྗེ་གཉའ་
ཁྲི་གཙན་པོ་བྱ་བ་ཡིན་བྱས་ནས་སྤྱན་དྲངས་སོ།
དེར་བཤད་ཚུལ་འདི་སྤེལ་དགོས་པའི་རྒྱུ་མཚན་ལ་ལྡེའུ་ཆོས་འབྱུང་ལས་
ཤིན་ཏུ་གསལ་བར་འབྱུང་སྟེ། དེ་ལྟར་རྒྱལ་པོ་རུ་པ་སྐྱེས་གདུང་རྒྱུད་ཀྱི་རྒྱལ་པོ་
ཡིན་ལ། ཐུགས་རྗེ་ཆེན་པོའི་སྤྲུལ་པ་ཡིན་པས་ཀྱང་གྲགས་པ་ཆོས་ལུགས་སོ།
དེ་ལྟར་རྗེ་གཉའ་ཁྲི་བཙན་པོ་དེ་བྱོན་པའི་ཁུངས་བཟང་སྟེ་རྒྱ་གར་གདུང་རྒྱུད་
ཀྱི་རྒྱལ་པོ་ཡིན། གཤེགས་པའི་གནས་བཟང་སྟེ་གླིང་གི་སྙིང་པོ་གངས་རི་རྒྱུད་
ཀྱི་རྭ་བས་བསྐོར་བ། ཆུ་བོ་བཞི་འདུས་པའི་མགོ། གཙང་པོ་གཞུང་གསུམ་གྱི་
མདའ། གངས་ཏེ་སེ་གངས་ཀྱི་མཆོད་རྟེན་དང་། མཚོ་མ་ཕམ་གཡུའི་མཎྜིལ་
གྱི་དོན་མཚོན་པ། མི་ལས་ལྷར་གྲུབ་པས་དམ་པའི་ཆོས་ཀྱང་བྱང་ཕྱོགས་བོད་
ཡུལ་འདིར་ཐ་མ་དར་བ་དང་། རྒྱལ་ཁྲིམས་ཀྱང་འདིར་འབྱུང་བས། གླིང་གི་
མཆོག་ཡན་ཏན་བདུན་དང་ལྡན་པས་ འདིར་བྱོན་པའོ། ། ཞེས་པ་བཞིན་
གཅིག་ནས་གཉའ་ཁྲིའི་གདུང་རྒྱུད་རྒྱ་གར་ལ་གཏུགས་པ་དང་། གཉིས་ནས་
ཐུགས་རྗེ་ཆེན་པོའི་སྤྲུལ་པ་ཡིན་པས་དམ་པའི་ཆོས་བྱང་ཕྱོགས་བོད་ཡུལ་དུ་
སྤེལ་བའི་ཕྱིར་ཡིན་པ་སོགས་གསལ་བོར་མཚོན་ནོ། ། །
༣ ཡང་གསང་མི་མིན་ལུགས། ལོ་རྒྱུས་བསྟན་བཅོས་སུ། ད་ནི་བོད་
གློ་བུར་རྒྱལ་པོའི་ཆད་ལུགས་གསུམ་སྟོན་གྱི་ སྟེང་ གཉིས་ཀྱི་ལོ་རྒྱུས་དང་
བཅས་པ་སྟོན་ཏེ། གཞུང་ལས། དེ་ནས་གཉའ་ཁྲི་བཙན་པོ་བྱོན་པ་ལ། གླེང་
ལུགས་མ་མཐུན་གསང་བསྒྲགས་ཡང་གསང་ཟེར། གང་ལྟར་ཐེན་ཡང་གཉའ་
ཁྲིར་མཐུན་པ་སྟེ། ། ཡང་གསང་ཐེ་བྲང་ལས་ཆད་གཉའ་ཁྲིར་བཏགས་སྐད།
ཡུལ་སྤུ་བོའི་ཡུལ་ནས་སྤྱིའི་མི་མོ་མོ་བཙུན་བྱ་བའི་རུམ་ནས་ཐེ་བྲང་སྤུན་དགུ་
སྐྱེས་པའི་ཆུང་དག་ཐེ་བྲང་མ་སྙ་ཨུ་བེ་ར་བྱ་བ། ལྕེས་གདོང་གི་དཀྱིལ་འཁོར་
ཁེབས་པ། ཕྱག་སོར་དྲ་བར་འབྲེལ་བ། ཤིན་ཏུ་གདུག་རྩུབ་དང་ནུས་མཐུ་ཆེ་



བ་གཅིག་བྱུང་བས། འདི་ཐུ་དྲགས་བཤུག་དགོས་ཟེར་ནས། སྤུ་བོའི་ཡུལ་གྱི་
བན་བོན་ནུས་མཐུ་ཅན་རྣམས་ཀྱིས་ཐེ་བྲང་སྐྱས་འདེབས་བྱས་ནས་བོད་དུ་
བཤུགས་པ་ལ། དེར་བོད་ཀྱིས་མི་རྗེ་འཚོལ་བ་དང་ཕྲད་ནས་ཁྱོད་ཅི་འདྲ་ཞིག་
ཡིན་བྱས་པས། ང་སྤུ་བོའི་ཡུལ་གྱི་མི་གཅིག་ཡིན་ཟེར་བས། འོ་ན་ཕྱག་སོར་
དང་ལྕེ་ངོ་མཚར་ཆེ་བ་གཅིག་འདུག་པ། ཁྱོད་ལ་ནུས་མཐུ་འདྲ་བ་ཅི་ཡོད་བྱས་
པས། ཁོ་ན་རེ་ནུས་མཐུ་དང་རྫུ་འཕྲུལ་ཆེ་དྲགས་པས་བཤུགས་པ་ཡིན་ཟེར།
འོ་ངེད་ཀྱི་རྗེ་བཅོལ་ལོ་བྱས་ནས། གཉའ་བའི་ཁྲི་ལ་བླངས་ནས། འདི་རྗེ་
གཉའ་ཁྲི་བཙན་པོ་ཡིན་བྱས་ནས་རྗེ་བཅོལ་བའི་ལོ་རྒྱུས་གདའ་སྟེ། དེ་ནི་རྗེའི་
རྔན་ནམ་མཚང་ལགས་སོ། ། ཞེས་པ་འདི་རྒྱལ་སྲིད་གཉེར་བའི་བོན་གཤེན་
རྣམས་ཀྱིས་དེ་རྒྱལ་པོའི་རྔན་ནམ་མཚང་དུ་རིག་ནས་གསང་བ་ལས་ཀྱང་
གསང་བ་བྱས་ཏེ་བཀག་རྒྱ་བྱས་པར་ཡང་གསང་མི་མིན་ལུགས་སོ། །
༤ གཉའ་ ཁྲི་བཙན་པོའི་སྒྲུང་ གི་ མཐའ་དཔྱོད། ལྷ་སྒྲུང་ནི་འཛམ་
གླིང་གི་མི་རིགས་ཕལ་ཆེ་བར་ཡོད་པའི་རིག་གནས་ཀྱི་སྣང་ཚུལ་ཞིག་ཡིན་ན་
ཡང་། རྒྱུད་པ་བར་མ་ཆད་ལ་ཆ་ལག་ལྡན་པའི་ལྷ་སྒྲུང་ནི་མི་རིགས་རེ་འགར་
མ་གཏོགས་འབྱུང་མི་སྲིད། རང་རེ་བོད་འདི་ལྷ་སྒྲུང་གི་རིག་གནས་ཕུན་སུམ་
ཚོགས་ཤིང་ཆ་ལག་ཀྱང་ཡོངས་སུ་རྫོགས་པའི་མི་རིགས་ཀྱི་གྲས་ཡིན། དེ་ལ་ཕྱི་
སྣོད་ཀྱི་འཇིག་རྟེན་ཆགས་རབས་ཀྱི་སྒྲུང་སྟེ་སྲིད་པའི་ཆགས་རབས་ནས་ནང་
བཅུད་ཀྱི་འཇིག་རྟེན་ཆགས་རབས་ཀྱི་སྒྲུང་སྟེ་བོད་ཀྱི་མི་རྒྱུད་ཆད་ཚུལ། རྒྱལ་
རྒྱུད་ཆད་ཚུལ། སྲིད་པ་ལྷ་ཡི་རབས། ལྷ་རབས་མི་ལ་ཆད་ཚུལ་ལ་སོགས་པ་ཇི་
སྙེད་ཅིག་ཡོད་པས་གནའ་བོའི་བོད་ལ་སྒྲུང་གི་རིག་གནས་ཤིན་ཏུ་དར་བ་
མཚོན། སྒྲུང་གི་རིག་གནས་ཀྱི་འཕེལ་ཁ་ལས་སྐབས་དེའི་མིའི་བསམ་བློའི་
འདུ་ཤེས་དང་། སྤྱི་ཚོགས་ཀྱི་གནས་བབ་ལ་སོགས་གནས་ཚུལ་མང་པོ་ཞིག་
རྟོགས་ཐུབ།
100



གཅིག སྒྲུང་གི་རིག་གནས་དར་བྱེད་ཀྱི་རྒྱུ་རྐྱེན་གཙོ་བོ་ནི་གནའ་བོའི་
བོད་ལ་ལོ་རྒྱུས་ཀྱི་འདུ་ཤེས་ཟབ་མོ་ཞིག་ཆགས་ཡོད་པས་རེད། རླངས་ཀྱི་པོ་ཏི་
བསེ་རུ་ལས། 1ལར་སྐྱེས་པའི་མིས་རང་གི་ཆོ་འབྲང་མ་ཤེས་ན། ནག་ཁུང་གི་
སྤྲེའུ་དང་འདྲ། མི་རང་གི་ཆོ་འབྲང་མ་ཤེས་ན་གཡུ་འབྲུག་ཟོལ་མ་དང་འདྲ།
ཡབ་མེས་ཀྱི་ཆེ་དགེ་ཡིག་ཚང་མ་ཤེས་ན། མོན་ཕྲུག་ཡལ་བོར་དང་འདྲ་བས།
ཞེས་འབྱུང་པར་བལྟས་ན། ཕ་མེས་ཡང་མེས་ཀྱི་ལོ་རྒྱུས་ལ་མཐོང་ཆེན་བྱེད་པ་
ནི་མི་རིགས་འདིའི་སྲོལ་དུ་ཆགས་ཡོད། ཆོས་ལ་ཆོས་རྒྱུད་འདེད་སྲོལ་དང་།
མི་ལ་གདུང་རྒྱུད་འདེད་སྲོལ། རིགས་ལ་རུས་རྒྱུད་འདེད་སྟངས་ལ་སོགས་པ་
ཡོད་པ་ནི་རིགས་རུས་ཆོ་འབྲང་དང་འདི་ཕྱིར་ཕན་པའི་ལྷ་ཆོས་མི་ཆོས་ལ་
སོགས་པའི་རྒྱུན་སྐྱོང་ཐབས་དམ་པ་ཡིན་ལ། འུ་ཅག་བོད་འདི་ལོ་རྒྱུས་ལ་རྩིས་
རབ་ཏུ་ཆེ་བའི་མི་རིགས་ཤིག་ཡིན་པ་དེས་ཀྱང་ཤེས་ནུས། །
ལོ་རྒྱུས་ཀྱི་འདུ་ཤེས་ནི་མི་རིགས་ཤིག་ལ་མཚོན་ན་རྟོགས་པའི་ཤེས་རིག་
ཆེ་ཆེར་འཕེལ་པའི་འབྲས་བུ་དང་། མི་རིགས་སྒེར་གཅོད་ཀྱི་རང་རྟོགས་སད་
པའི་རྟགས་མཚན་ཞིག་ཀྱང་རེད། ལོ་རྒྱུས་ཀྱི་འདུ་ཤེས་ཟབ་མོ་དེ་གནའ་བོའི་
བོད་ཀྱི་རྒྱལ་རབས་དང་པོ་གཉའ་ཁྲི་བཙན་པོ་ནས་རྩིས་པའི་རྒྱལ་རྒྱུད་ཆད་ཚུལ་
གྱི་སྒྲུང་ལས་མཚོན་ནུས་སོ། །
གཉིས། བོད་རྒྱལ་ཐོག་མ་གཉའ་ཁྲི་ནས་བཟུང་། བོད་འདི་རང་གི་
རྒྱལ་རྒྱུད་གྱི་ལོ་རྒྱུས་ལ་རྩིས་ཤིན་ཏུ་ཆེ་ཞིང་རྒྱལ་བློན་གཙོར་བཟུང་ནས་བོད་ཀྱི་
ལོ་རྒྱུས་བརྗོད་པའི་ལུགས་སྲོལ་དེ་བྱུང་བས། རྒྱལ་བློན་གྱི་ལོ་རྒྱུས་ཀྱིས་གནའ་
བོའི་བོད་ཀྱི་ལོ་རྒྱུས་བསྟན་བཅོས་ཀྱི་ལེའུ་ཡོངས་སུ་རྫོགས་པ་ཟིན་ཡོད། དེ་
ཕྱིར་རྒྱལ་རྒྱུད་འཕེལ་བའི་ལོ་རྒྱུས་ལས་བོད་ཡོངས་ཀྱི་ལོ་རྒྱུས་ཀྱི་འཕེལ་འགྲོས་
）
《རླངས་ཀྱི་པོ་ཏི་བསེ་རུ།
ཤོག་ངོས༧པར་གཟིགས།
101



ཤེས་སྲིད། དེ་ནི་བོད་གཅིག་པུ་མ་ཡིན་ལ་གནའ་དུས་ཀྱི་འཛམ་གླིང་གི་ཡུལ་གྲུ་
གཞན་གྱི་མི་རིགས་མང་པོ་ཞིག་གི་གནས་ཚུལ་ཡང་དེ་ལྟ་བུ་ཡིན། དེ་ལྟ་བུ་
འབྱུང་བའི་རྒྱུ་རྐྱེན་ནི། རྒྱལ་པོའི་གདུང་རྒྱུད་ལྷར་གཏུགས་ནས་རྒྱལ་རྒྱུད་ཆད་
ཚུལ་གྱི་ལྷ་སྒྲུང་བྱུང་བའི་ཕྱིར་རེད་བསམ། དེར་ཆུ་མགོ་གངས་དང་མི་མགོ་ལྷ་
ཟེར་བའི་དཔེ་བཞིན། གནམ་ལྷ་བབ་ཀྱི་རྒྱལ་པོ་ཞེས་བྱ་བའི་ཐ་སྙད་དེ་བྱུང་བ་
རེད། ཐ་སྙད་དེ་ལྟ་བུ་འབྱུང་དགོས་པའི་རྒྱུ་མཚན་ནི་སྐབས་དེའི་སྤྱི་ཚོགས་
དང་ཆབ་སྲིད་ཀྱི་དགོས་མཁོའི་ཆེད་ཡིན་པར་འདུག་སྟེ། གཉའ་ཁྲི་བཙན་པོའི་
སྐབས་བོད་ཁམས་སུ་ཕྱི་ནང་གཉིས་ཀའི་འགལ་རྐྱེན་དང་བར་ཆད་ཀྱིས་ཁེངས་
ཡོད་ལ། རྒྱལ་ཕྲན་དེ་རྣམས་འཐབ་རྩོད་གསོད་གཅོད་འགའ། །ལེགས་ཉེས་
མི་བརྩི་བཀྱོན་འབེབས་བཙོན་རར་འཛུད། །མཐའ་བཞིའི་རྒྱལ་པོས་རྟག་ཏུ་
མནར་ཞིང་གཙེ། །ཞེས་ཕྱི་རུ་མཐའ་བཞིའི་རྒྱལ་པོས་རྒྱུན་དུ་གཙེ་ཞིང་། ནང་
དུ་རྒྱལ་ཕྲན་སིལ་མ་བཅུ་གཉིས་ལ་སོགས་པས་རྒྱུན་དུ་ཕན་ཚུན་ལ་འཁུ་བ་དང་
འཕྲོག་རྩོད་ལ་སོགས་པས་མནར་རྐྱེན། གཞན་ལས་ཁྱད་དུ་འཕགས་པའི་ཡོན་
ཏན་དུ་མ་དང་ལྡན་པའི་གཅིག་གྱུར་གྱི་རྒྱལ་པོ་ཞིག་ཀུན་གྱི་རེ་ལྟོས་དང་གསོལ་
བ་འདེབས་སའི་ཡུལ་དུ་གྱུར། གནས་ཚུལ་དེར་བརྟེན་ནས་མི་རྗེ་ལྷ་ལས་ཆད་
པའི་བསམ་བློ་དེ་བྱུང་བ་ཡིན་ནོ། བསམ་བློ་དེས་གཉའ་ཁྲི་བཙན་པོ་ཉིད་ལྷའི་
རྣམ་སྤྲུལ་ཡིན་ལ། རྒྱལ་པོ་ཡང་ཡིན་པར་མ་ཟད་དཔའ་བོའང་ཡིན་པའི་ཡོན་
ཏན་གསུམ་ལྡན་གྱི་སྐྱེ་བོ་ཞིག་གི་གཟུགས་བརྙན་གསར་བ་བསྐྲུན། བསམ་བློ་
དེས་དུས་ཕྱིའི་བོད་ཀྱི་ལོ་རྒྱུས་ལ་ཤུགས་རྐྱེན་ཟབ་མོ་ཐེབས་ཏེ་བོན་གྱིས་རྒྱལ་ས་
འཛིན་པའི་དུས་སུ་རྒྱལ་པོ་ཐམས་ཅད་ལྷ་ག་གེ་མོ་ཞིག་གི་རྣམ་སྤྲུལ་ལམ་ཡང་ན་
ལྷ་ཀླུ་ག་གེ་མོ་ཞིག་མི་དང་བཤོས་ཏེ་རིགས་ཀྱི་མྱུ་གུ་འཁྲུངས་ཚུལ་དང་། ཆོས་
ཀྱིས་དབང་བསྒྱུར་དུས་བཙན་པོ་ག་གེ་མོ་སངས་རྒྱས་སམ་བྱང་ཆུབ་སེམས་
དཔའ་ག་གེ་མོ་ཞིག་གི་རྣམ་སྤྲུལ་ཡིན་པར་བཤད། གེ་སར་ལྷ་ལས་བབ་པའི་
102



བཤད་ཚུལ་ཡང་བསམ་བློ་འདི་ལས་བྱུང་བ་ཡིན་སྙམ་པས་གཤམ་དུ་འཆད་པར་
འགྱུར་རོ། །
གསུམ། ལྷ་སྒྲུང་ནི་རིག་གནས་དང་ལོ་རྒྱུས་ཀྱི་སྣང་ཚུལ་ཞིག་ཡིན་ལ་དེ་
རྐྱེན་དང་རྟེན་འབྲེལ་ངེས་ཅན་ཞིག་ལ་བརྟེན་ནས་བྱུང་བ་ལགས་ན། གཉའ་
ཁྲི་བཙན་པོའི་སྒྲུང་ཡང་དེ་ལྟ་ཡིན། ད་ལྟ་ང་ཚོའི་མཐོང་སྣང་དུ་གཉའ་ཁྲི་དང་
ལྷ་གཉིས་ཀྱི་ངོ་བོ་གཅིག་ཏུ་གྲུབ་པ་ལྟར་ཡོད་པ་མ་ཟད། གོ་རིམ་གྱི་དབང་དུ་
བཏང་ན་ཡང་། གཉའ་ཁྲི་མི་རྗེར་མ་བྱོན་གོང་དུ་ལྷ་ཡིན་པའི་ཚུལ་དུ་ཡོད་མོད་
ཀྱང་། དོན་དུ་ནི་དེ་གཉིས་དབྱེར་དུ་མེད་པའམ་སྔོན་ལ་ལྷ་སྒྲུང་བྱུང་བ་ཞིག་ག་
ལ་ཡིན། དེ་ནི་ལོ་རྒྱུས་དང་ལྷ་སྒྲུང་གཉིས་མཉམ་དུ་བསྲེས་པ་ལས་ཐོན་པ་ཞིག་
ཡིན་པས། ཐོག་མར་ལྷ་སྒྲུང་བྱུང་བ་མ་ཡིན་ལ་རྒྱལ་རྒྱུད་བྱུང་རྗེས་ད་གཟོད་
རྒྱལ་པོའི་ལྷ་སྒྲུང་བྱུང་། དེ་ཕྱིར་རྒྱལ་རྒྱུད་ཀྱི་སྒྲུང་ལས་བཤད་པའི་ལྷ་རབས་ནི་
རྒྱལ་རབས་ལྟར་རྟོག་བཟོ་བྱས་པ་ལོས་ཡིན། དེ་ཡིན་སྲིད་དེ། གཉའ་ཁྲི་
བཙན་པོ་མེད་ན་གཉའ་ཁྲིའི་ལྷ་སྒྲུང་འབྱུང་དགོས་ཀྱི་ངེས་པ་ཅི་ཡང་མ་མཆིས་
པས་སོ། །་
བཞི། གཉའ་ཁྲིའི་སྒྲུང་ནི་གནའ་བོའི་བོད་ཀྱི་སྒྲུང་རབས་ཡོངས་ཀྱི་ནང་
ནས་ཚེས་ཆ་ལག་ཚང་ཞིང་། རིག་གནས་ཀྱི་དོན་སྙིང་ལྡན་པའི་ལྷ་སྒྲུང་ཞིག་
ཡིན་སྙམ། །
དེ་ཡང་སྒྲུང་ལྡེའུ་བོན་གསུམ་གྱི་སྒྲུང་དང་སྒྲུང་གཏམ་གཉིས་ལ་ཁྱད་པར་
ཡོད་དེ། སྤྱིར་སྒྲུང་ཞེས་བྱ་བ་ནི་གནའ་རབས་གྱི་བྱུང་བ་བརྗོད་པའི་གཏམ་ཅི་
རིགས་ཤིག་ཡོད་པ་དེ་དག་ལ་གོ་དགོས་པ་གོང་དུ་བཤད་ཟིན་ཅིང་། སྒྲུང་ལྡེའུ་
བོན་གསུམ་གྱི་སྒྲུང་ནི་བོད་ཀྱི་གནའ་བོའི་རིག་པའི་གནས་ཤིག་ལ་གོ་དགོས།
སྒྲུང་ལྡེའུ་བོན་གསུམ་ནི་བོད་ལ་ཐོག་མར་དར་བའི་གཅིག་ལ་གཅིག་བརྟེན་པའི་
ཤེས་རིག་ཐ་དད་པ་གསུམ་ཡིན་པས། སྒྲུང་ཞེས་མཚན་དུ་བཏགས་པའི་རིག་
103



པ་དེ་ནི་སྒྲུང་གཏམ་ཙམ་ལ་གོ་རྒྱུ་མ་ཡིན་པར་འདུ་ཤེས་ཀུན་སྤྱོད་སྒྲུང་གིས་
བསྐྱངས་ཞེས་དང་བཀའ་ཐང་སྡེ་ལྔ་ལས། རྗེ་གཅིག་གཉའ་ཁྲི་བཙན་པོའི་སྐུ་
རིང་ལ། ལྷ་ཡི་ཆོས་ལུགས་སྒྲུང་དང་ལྡེའུ་བྱུང་། ། གནའ་བོའི་བོད་ཀྱི་བསམ་
བློའི་འདུ་ཤེས་དང་འཁྱེར་སོ། ཀུན་སྤྱོད། སེམས་ཀྱི་གཏད་སོ་བཅས་མཚོན་
པའི་སྤྱིའི་ཤེས་རིག་ཞིག་ལ་གོ་དགོས་པར་མ་ཟད། སྐབས་དེའི་བོན་ཀྱི་ལྟ་བ་
སྐྱེད་བྱེད་ཀྱི་རྨང་གཞི་ལ་ཡང་ངོས་བཟུང་ཀྱང་ཆོག་སྙམ། བློ་གྲོས་ཀྱི་འཇུག་པ་
ཡངས་པའི་མཁས་པ་ལ་ལས་ཀྱང་། བོན་ནི་གནའ་རབས་ཀྱི་ཆོས་ལུགས་ཡིན་
པས་དེས་སྐབས་སོ་སོའི་བོད་མི་ཡོངས་ཀྱི་ཡུལ་དུས་དང་མཐུན་པའི་འཇིག་རྟེན་
ལྟ་ཚུལ་དང་རིན་ཐང་གི་ལྟ་བ་སོགས་མཚོན་པ་དང་། སྒྲུང་ནི་འཇིག་རྟེན་ལྟ་
ཚུལ་དེ་དང་རིན་ཐང་གི་ལྟ་བ་ཁྱབ་སྤེལ་བྱེད་པའི་ལག་ཆ་ཡིན་ཞིང་། ཆབ་སྲིད་
སྒྲུང་ལྡེའུ་བོན་གསུམ་ཀྱིས་བསྐྱངས་པའི་ལོ་རྒྱུས་འཕེལ་རིམ་དུ། སྒྲུང་གིས་ལོ་
རྒྱུས་ཀྱི་བྱུང་བ་དངོས་སམ་ཆོས་སྲིད་གཉིས་ཀྱི་འདོད་བློ་བཞིན་དེ་མཐུན་གྱི་
བསམ་བློ་ཁྱབ་སྤེལ་གྱིས་སྲིད་དབང་ལ་ལུགས་མཐུན་གྱི་འགྲེལ་བཤད་དང་།
སོ་སོའི་སྲིད་དབང་གི་བསམ་བློ་དྲིལ་བསྒྲགས་ཀྱི་ཐབས་ཚུལ་ཡང་བྱས་པའོ། །
ཞེས་འདོད་ལ། སྒྲུང་ལ་བརྟེན་ནས་ལྷ་ཀླུ་འདྲེ་བདུད་ལ་སོགས་པའི་སྣང་
བརྙན་མང་པོ་ཞིག་གསར་བསྐྲུན་བྱས་པ་དང། དེ་དག་མཆོད་ཐབས་དང་
འདུལ་ཐབས་ལ་ སོགས་པའི་ཆོ་ གའི་རིགས། དེ་དག་ལ་བརྟེན་ནས་ཕན་
གནོད་སོགས་ཀྱི་ལས་སྒྲུབ་བྱེད་ཀྱི་ཕྱག་ལེན། དེ་སྒྲུབ་བྱེད་ཀྱི་སྒོམ་རིམ་དང་
] 《 བོན་སྒྲུང་ལྡེའུ་གསུམ་གྱིས་སྲིད་བསྐྱངས་ཚུལ་དང་བོད་ཀྱི་སྤྱི་ཚོགས་ལོ་རྒྱུས་ཀྱི་འཕེལ་རིམ་
གླེང་བ་གཟི་མིག་དགུ་བ།》 ཤོག་ངོས་༡༤༤ན་གསལ།
༉ 《 བཀའ་ཐང་སྡེ་ལྔ། 》 ཤོག༡ ༡༥ན་གསལ།
3 གོང་དང་མཐུན། ཤོག་ངོས ༡༤༢ན་གསལ།
_104



ཉམས་ལེན། དེ་རྟོགས་བྱེད་ ཀྱི་ ལུང་ དང་ རིག་ པ། དེ་ དང་ འབྲེལ་ བའི་
དམངས་སྲོལ་ལ་སོགས་པ་ལུ་གུ་རྒྱུད་དུ་བྱུང་བ་ཡིན་ནོ། གཉའ་ཁྲི་བཙན་པོའི་
སྒྲུང་གིས་སྒྲུང་གི་རིག་པ་དེའི་ཡོན་ཏན་དང་ཁྱད་ཆོས། དེའི་ཕུགས་ཀྱི་བསམ་
བློ་ལ་སོགས་པ་ཇི་བཞིན་ལྷུག་པར་མངོན་ཡོད། །
ལྔ། ལྷ་སྒྲུང་ནི་གནའ་རབས་ཀྱི་ལོ་རྒྱུས་ཡིན་ལ། ལོ་རྒྱུས་ནི་ཆབ་སྲིད་
དང་སྤྱི་ཚོགས་ཀྱི་གནས་བབ་ལ་བརྟེན་ནས་ལོ་རྒྱུས་སྨྲ་བ་དག་གིས་སོ་སོའི་གོ་བ་
ལེན་ཚོད་ལྟར་དུ་བྲིས་པའི་སེམས་ཀྱི་རི་མོ་ཡིན། གང་ཟག་གི་བསམ་བློའི་
འཁྱེར་སོ་དང་འདུ་ཤེས་མ་མཚོན་ཞིང་རྣམ་རྟོག་གི་བསླད་མ་བསྲེས་པའི་ལོ་
རྒྱུས་རྣལ་མ་ཞིག་སྲིད་ན་མེད། བོད་ཀྱི་ཆོས་འབྱུང་ལོ་རྒྱུས་ཁག་ཏུ་། རྒྱལ་
རབས་ཉི་ཤུ་རྩ་བདུན་རིང་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་
བྱ་བའང་གནད་དོན་འདིར་ཐུག་ཡོད། གཉའ་ཁྲི་བཙན་པོའི་སྒྲུང་རབས་ལས་
དེ་དུས་སུ་སྒྲུང་གིས་ཆབ་སྲིད་ཇི་ལྟར་བསྐྱངས་ཚུལ་གསལ་བོར་རྟོགས་ཐུབ། །
དེ་ཡང་གཞུང་ལས། དེ་ནས་གཉའ་ཁྲི་བཙན་པོ་བྱོན་པ་ལ། གླེང་ལུགས་མ་
མཐུན་གསང་བསྒྲགས་ཡང་གསང་ཟེར། ། ཞེས་འབྱུང་བ་ལྟར་གཉའ་ཁྲིའི་
སྒྲུང་ལ་བསྒྲགས་པ་བོན་ལུགས། ཡང་གསང་མི་མིན་ལུགས་དང་གསང་བ་
ཆོས་ལུགས་བཅས་རིགས་གསུམ་མཆིས་པ་གོང་དུ་གླེང་ཟིན་པ་ལྟར་ལགས་ཏེ།
དེ་གསུམ་པོ་ཆོས་དང་སྲིད་ཀྱི་དགོས་པ་ཐ་དད་པར་བརྟེན་ནས་དར་བ་ཞིག་
ཡིན་པ་ལས། ལྷག་པར་དུ་སྔ་མ་གཉིས་ཀྱི་འབྱུང་རྐྱེན་ལས་སྒྲུང་གིས་རྒྱལ་སྲིད་
ལ་ཇི་ལྟར་ཞབས་ཞུ་བསྒྲུབས་ཚུལ་ཤེས་ནུས། སྤྱིར་གཉའ་ཁྲི་བཙན་པོ་ནི་ཐེ་
བྲང་ངམ་མ་སངས་ཏེ་མི་མ་ཡིན་རིམ་གྱིས་མི་རུ་གྱུར་པའི་རྒྱུད་དུ་བྱུང་བའི་མི་
སྤྱིར་བཏང་བ་ཞིག་ཡིན་ཡང་། རྗེ་ལ་རྔན་མ་སྒྲུང་སྐད་པ། ཡང་གསང་ཐེ་བྲང་
2
《ལྡེའུ་ཆོས་འབྱུང་།》 ཤོག་ངོས༢༢༦ན་གསལ།
105



ལས་ཆད་པའི་ལུགས་རྗེའི་རྔན་ནམ་མཚང་དུ་ལགས་པས། འོ་སྐོལ་དམངས་
ཕལ་བ་རྣམས་ཀྱིས་གླེང་ལ་མི་འཐད་པ་ལགས་སྐད་དོ་ཞེས་ཡང་གསང་ཐེལ་
བྲང་ལས་ཆད་པའི་ལུགས་རྗེའི་རྔན་ནམ་མཚང་དུ་འདུག་པའི་ལོ་རྒྱུས་ཀྱི་
གནས་ཚུལ་ཇི་བཞིན་པ་གབ་ཏེ། བསྒྲགས་པ་བོན་གྱི་ལུགས་ཞེས་ཀུན་གྱི་རྣ་
བར་སྙན་ཞིང་དམངས་ལ་དང་བ་བསྐྱེད་པ། དྲན་པས་ཡ་མཚན་པའི་སྒྲུང་
རབས་གཞན་ཞིག་སྤེལ་ལོ། །
ཐོག་མར་བསྒྲགས་པ་བོན་ལུགས་ཀྱི་སྒྲུང་ནི་བོན་ཆོས་ཀྱི་རྗེས་འཇུག་པ་
དག་གིས་མཛད་པ་ཞིག་ཡིན་པས་རྒྱལ་པོའི་གདུང་རྒྱུད་ལ་ཆེ་སྟོད་དང་བོན་
དར་བྱེད་ཀྱི་རྐྱེན་དུ་འགྱུར་བའི་དམིགས་པ་དང་བཅས་པ་ནི་སྒྲུང་དེ་སྐྱེད་བྱེད་
ཀྱི་རྒྱུ་མཚན་གཙོ་བོ་ཡིན། །བློན་པོ་བཀའི་ཐང་ཡིག་ཏུ། བསྒྲགས་པ་ལྷ་ལས་
འཆད་པས་བོན་ལུགས་གླེང་། ཡང་གསང་ཐེའུ་བྲང་འཆད་པས་དམངས་བློན་
གླེང་། དེར་གཞིག་ན་བསྒྲགས་པ་བོན་ལུགས་ཀྱི་སྒྲུང་ནི་བོན་གྱི་སྐུ་གཤེན་ནམ་
རྒྱལ་པོ་རང་ཉིད་ཀྱིས་བཅོས་པའི་སྒྲུང་ཡིན་ལ། འདི་ནི་རྒྱལ་པོའི་སྲིད་དབང་
བཀོལ་ནས་དམངས་ལ་དར་སྤེལ་དང་སྤྱི་བསྒྲགས་བྱས་པའི་སྒྲུང་ཞིག་ཀྱང་ཡིན།
སྒྲུང་འདིའི་དམིགས་བྱ་ནི་བཙན་པོ་ཉིད་ཐེལ་བྲང་ལས་ཆད་པའི་གསང་བ་དེ་
གབ་ནས་སྤུར་རྒྱལ་བོད་ཀྱི་མི་རྗེར་ལྷ་ལས་བབ་པའི་སྒྲུང་གཏམ་ཞིག་བསམ་
བཞིན་དུ་སྤེལ་བ་དང། རྒྱལ་པོའི་མཚན་སྙན་དང་དབང་བསྒྱུར་གྱི་དགོས་ཆེད་
དུ་དམིགས་ནས་རྒྱལ་པོ་ཐེལ་བྲང་གི་རིགས་རྒྱུད་ཡིན་པའི་ངན་མཚང་དེ་
བསྐུངས་ནས་འདི་ནི་གནམ་ནས་བྱོན་པའི་ལྷ། མི་རྗེ་ངོ་མཚར་ཅན་ཞིག་
འདུག་པས་འདི་ཁྱིམ་གྱི་མི་ལ་སྟོན་ནོ་ཟེར་ཏེ། ཤིང་ལ་ཁྲི་བྱས་མིའི་གཉའ་བར་
ཁུར་ནས་གྲོང་ཁྱེར་གྱི་མི་རྣམས་ལ་བསྟན་པས། འདི་ནི་གནམ་ལས་བྱོན་པའི་
《ལྡེའུ་ཆོས་འབྱུང་》 ཤོག་ངོས༢༣༨ན་གསལ།
106



བཙན་པོ་ངོ་མཚན་ཅན་ཞིག་འདུག་པས། འོ་ཅག་རྣམས་ཀྱི་རྗེ་བོ་བྱའོ་ཟེར་ཏེ།
བོན་པོ་རྣམས་ན་རེ། གནམ་གུང་ནས་ས་དོག་མོ་ལ་སྙེགས་པའི་རྒྱལ་པོ་ས་
ཐམས་ཅད་ལ་དབང་བ་ཡིན་ཟེར། མིང་ཡང་གཉའ་ཁྲི་བཙན་པོ་བྱ་བར་གྲགས་
སོ། །ཞེས་པ་བཞིན་བོན་ཤེས་པ་ཅན་བཅུ་གཉིས་ཀྱིས་ཐོགས་དྲངས་པའི་བོད་
ཀྱི་མི་རྣམས་ཀྱིས་གཉའ་ཁྲི་བཙན་པོ་ཁྲི་ལ་བཀོད་དེ། དེ་མི་ལས་ཁྱད་དུ་
འཕགས་པའམ་ལྷ་མི་ཡི་རྗེར་བྱོན་པའི་སྒྲུང་ངམ་གཏམ་ཡོངས་ལ་བསྒྲགས་
སོ། ། རྒྱལ་པོའི་མདུན་བློན་དང་སྐུ་གཤེན་རྣམས་ཀྱིས་ཆབ་སྲིད་ཀྱི་དགོས་
དབང་ལ་དམིགས་ནས་བསམ་བཞིན་དུ་མཐུན་པའི་སྒྲུང་གཏམ་སྤེལ་བ་ནི་དེ་
དུས་སུ་སྒྲུང་གིས་རྒྱལ་ཐབས་བསྐྱངས་པའི་དཔེ་མཚོན་ཤིན་ཏུ་གསལ་བ་ཞིག་
ཡིན། ཡང་ཡང་གསང་ཐེ་བྲང་ལུགས་ནི་འབངས་བློན་སོགས་མི་སེར་གྱི་ཁྲོད་
དུ་ཤུབ་བར་སྨྲ་བའི་གཉའ་ཁྲིའི་སྒྲུང་ཞིག་ཡིན་ལ། དེ་ནི་གཉའ་ཁྲིའི་ལོ་རྒྱུས་ངོ་
མ་ཡིན། ཡིན་ཡང་ཆབ་སྲིད་ཀྱི་དགོས་དབང་གིས་ལོ་རྒྱུས་ངོ་མ་དེ་བཀག་རྒྱ་
བྱས་ནས་སྨྲར་མ་བཅུག་པར་གསང་བའི་ཚུལ་དུ་སྦས་ཅིང་ཡོད་དོ། །
གཞན་ད་དུང་གསང་བ་ཆོས་ལུགས་ཀྱི་སྒྲུང་བྱ་བ་ཡོད་པ་དེ་ཕལ་ཆེར་
སངས་རྒྱས་ཆོས་ལུགས་བོད་དུ་དར་རྗེས་ཀྱི་བཤད་སྲོལ་ཞིག་ཡིན་པ་གོང་དུ་
བཤད་ཟིན་པ་བཞིན། དེར་བོན་གནམ་ལ་དགའ་བའི་དཔེ་བཞིན། ནང་པའི་
བསྟན་ལ་ཞུགས་པའི་མཁས་པ་རྣམས་རྒྱ་གར་ལ་དགའ་བའི་རྐྱེན་གྱིས་གཉའ་
ཁྲིའི་རིགས་རྒྱུད་ཀྱི་ཁུངས་ཀྱང་རྒྱ་གར་ལ་གཏུགས་པའི་གཏམ་རྒྱུད་ཅིག་ཡིན་
པས། སྒྲུང་འདི་གསུམ་གྱི་གཞུང་དངོས་གོང་གི་ལེ་ཚན་དང་ཟུར་ལྟའི་ཡིག་
ཆར་བཀོད་པ་དེར་གཟིགས་འཚལ། །
ལྔ། བོད་ཀྱི་རིགས་རྒྱུད་ཆད་པའི་སྐོར་གྱི་སྒྲུང་།
དེ་ཡང་ལྷ་དང་མི་མོ་གཉིས་བསྡེབས་དེ་ཆད་པ་ཕལ་མོ་ཆེ་རྒྱལ་པོའི་
107



གདུང་རྒྱུད་ཡིན་པར་བཤད་པ་སྒྲུང་ཕལ་མོ་ཆེའི་ཁྱད་ཆོས་ལྟ་བུར་གྲུབ་ཀྱང་།
རླངས་ཀྱི་པོ་ཏི་བསེ་རུར་འབངས་ཀྱི་མི་རབས་ཀྱང་ལྷ་ལས་མཆེད་པར་བཤད་པ་
དེ་ཐུན་མོང་མ་ཡིན་པའི་ཁྱད་ཆོས་གཞན་ཞིག་ཏུ་མངོན་ནོ། དེ་ལ། །
འབངས་ཀྱི་མི་རབས་ལ་འབྱུང་བ་རྣམ་པ་ལྔའི་སྙིང་པོ་ལས། སྒོ་ང་ཆེན་པོ་
གཅིག་ཡོང་བ། ཕྱིའི་སྒོང་ཤུན་ལ། ལྷ་བྲག་དཀར་པོ་ཆགས། ནང་གི་སྒོང་ཆུ་
ལ། དུང་མཚོ་དཀར་མོ་འཁྱིལ། བར་གྱི་སྒོ་ངའི་དར་ཆ་ལ། རིགས་དྲུག་
སེམས་ཅན་ཀུན་ཏུ་གྲོལ། སྒོ་ང་ཕུམ་གྱི་བཅོ་བརྒྱད་ཆགས། སྒོ་ང་བཅོ་བརྒྱད་
འབྲིང་བ་དེ། དུང་སྒོང་གཅིག་ཏུ་ཡར་ནས་བྱུང། དེ་ནི་སྨོན་པའི་མི་བོ་ལུམ་
ལུམ་ཡིན། དེ་ལ་རྣམ་ལྔའི་རིག་པ་མེད་པ། བསམ་པའི་སེམས་ཡོད་པས། ལྟ་
བའི་མི་དགོས་བསམ་པ་ལ། ཡེ་ཤེས་ཀྱི་སྤྱན་དོད། དྲི་བཟང་རིག་པའི་ཤངས་
དོད། སྒྲ་སྙན་ཚོར་བའི་སྙན་དོད། དུག་ལྔ་གཅོད་པའི་ཚེམས་དོད། རོ་མྱོང་
བའི་ལྗགས་དོད། ས་གཞི་འཁོད་པའི་ཕྱག་དོད། རྫུ་འཕྲུལ་བཞུད་པའི་ཞབས་
དོད་པས་གང་བསམ་བསམ་ལམ་དོད་བྱུང་པས། ཁོང་རང་གིས་མིང་བཏགས་
པ། སྨོན་མི་བསམ་པ། བླུམ་བླུམ་ལམ་ལམ་དུ་བཏགས་སོ། །དེར་ཡས་ནས་
སྨོན་པས་ཡེ་སྨོན་རྒྱལ་པོར་བཏགས་སོ། འབུམ་ཚོའི་མེས་པོ་ཡིན་པས། སྟོན་
པས་འབུམ་མེ། ཡེ་ནས་ སངས་ པས་འབུམ་ ཚོའི་ གཙོ་ ལ་ བཞུགས་ པས།
སངས་པོའི་འབུམ་ཁྲི་ཞེས་སུ་བཏགས་སོ། །དེས་ཡུམ་ཆུ་ལྕགས་རྒྱལ་མོ་ཁབ་ཏུ་
བཞེས་པའི་སྲས་ནི། ལྷ་སྲས་སྤྱི་གཙུག་རྒྱལ་བ་ཞེས་ཀྱང་བྱ། སྲིད་བུ་འདོད་
ཙམ་ཞེས་ཀྱང་བྱ། འཕྲུལ་སྲས་དབང་ལྡན་ཞེས་ཀྱང་བྱ། དེས་དུང་ཟ་དངུལ་
མོ་ཁབ་ཏུ་བཞེས་པའི་སྲས་ལ་བཀོ་སྲས་སྐྱེས་ཅིག དེའི་སྲས་སྨྲ་མི་རབས་
མཆེད་གསུམ་ལགས། དེ་རྣམས་ལ་མི་ལ་ལྷར་མིང་བཏགས་པ་ནི། སྲིད་པ་མི་
《རླངས་ཀྱི་པོ་ཏི་བསེ་རུ།》 ཤོག་ངོས༤ནས་༧བར་ན་གསལ།
]
108



རབས་མཆེད་དགུ་ནི་མུ་ཏིག་བསྟར་ལ་བརྒྱུས་པ་བཞིན་ཡིན་པར་འདུག་སྟེ།
འདི་རྣམས་ནི་ལྷའི་ཐུགས་ལས་གྲོལ་བའི་སྲས་ཡིན། །
མཆེད་གསུམ་གྱི་ཆུང་བ་ཕྱིར་རྗེ་སྟག་ཚ་འལ་འོལ་ཡིན། ལྷ་རབས་སྲིད་
པའི་ཐ་ཆུང་དེ། མི་རབས་སྲིད་པའི་མགོ་བོ་ཡིན། དེས་འཚམས་ས་ཁྱད་ཁྱུད་
མ་ཁབ་ཏུ་བཞེས་པའི་སྲས་ནི། སྲིད་པ་ལྷ་རབས་མཆེད་བཞི་ཞེས་ཀྱང་བྱ་
མགོ་གསུམ་ཚ་ཞེས་ཀྱང་བྱ། དེ་ནས་མི་རྒྱུད་དུ་གྲོལ་བ་ནི། སྲས་འོ་དེ་གུང་
རྒྱལ། སྐས་མཁན་པའི་ཡབ་ལྷ་བརྡ་དྲུགཁྲི་དེ་གསུམ་པོ། ཚ་གྲང་ཤིང་དཀར་
པོ་བཞི་ཡིན། ཡབ་ལྷ་བརྡ་དྲུག་གིས་ལྷ་སྲས་མོ་ཁབ་ཏུ་བཞེས་པའི་སྲས། ལྷ་ཚ་
མཆེད་སྲས་དགུ་ཡོང་། སྙན་མོ་ཁབ་ཏུ་བཞེས་པ་ལ། སྙན་ཚ་མཆེད་དགུ་
ཡོང་། རྨུ་ཐང་བཞེས་པ་ལ། རྨུ་ཚ་མཆེད་དགུ་ཡོང་། ལར་སྲས་ཕོ་སུམ་ཅུ་སོ་
ལྔ་ཡོད། དེ་རྣམས་ཀྱི་ཆུང་བ་སྟེ། སྣེ་ཁྲོམ་ལྷ་ཁྲ་དེས། ལྷ་ལྕམ་དཀར་མོ་
བཞེས་པའི་སྲས་ནི་ཕ་རྒྱལ་པོ་དེས་ལུང་ཁ་ཧྲིལ་མོ་ཁབ་ཏུ་བཞེས་པའི་སྲས་རྒྱལ་
བུ་མཐིང་གེ་འཐིང་པོ། མཐིང་གཉིས་གསུམ་དུ་ཡོང་། རྒྱལ་པོ་མཐིང་གེས།
ལྷ་ལྕམ་དཀར་མོ་ཁབ་ཏུ་བཞེས་པའི་སྲས། བོད་འབྱུང་ལ་བྲངས། རྨུ་ཟ་
མཐིང་སྒྲིལ་མ་ཁབ་ཏུ་བཞེས་པའི་སྲས། རྒྱལ་ཁྲི་ལ་ཞམ། དེའི་སྲས་རྒྱལ་པོ་ཆེ་
ཆུང་གསུམ་དང་རྒྱུད་བརྒྱད་དུ་ཡོང་། མཐིང་མོ་ཁབ་ཏུ་བཞེས་པ་ལ། མཐིང་
ཕྲུག་ཧོར་སྲིད། ཧོར་ལ་ ཨོ་བོའི་ཧོར་རབས་མཆེད་གསུམ་གྱེས། འབྱོང་ལ་
བྲམ་གྱི་སྲས། བོར་རྗེ། ཁྲི་རྗེ། ཁྲི་རྗེ་ཐང་པོ་རྗེ་ཁྲི་རྗེ་ཐང་སྙན། བོར་རྗེ་ཁྲི་རྗེ་
གཙོ་འདུས། ཁྲི་རྗེ་ཐང་སྙན་གྱི་སྲས། ཨ་ཉེ་མུ་ཟི་ཁྲི་ཏོ་ཆེན་པོ་དེས། སྙན་ཟ་
ཤ་མིག་མ་ཁབ་ཏུ་བཞེས་པ་ལས་སྲས་གསུམ་འཁྲུངས་པ་ལ། ཆེ་བ་སྤོས་ཆུ་
ལྡོང་། དེ་འོག་སེ་ཁུང་དབྲ། ཆུང་ང་ཨ་ལྕགས་འགྲུ། དམུ་ཟ་ལྷ་མོ་ཁབ་ཏུ་
བཞེས་པའི་སྲས། དམུ་ཚ་དགའ། བྲག་སྲིན་གདོང་དམར་མོ་ཁབ་ཏུ་བཞེས་
དགོས་ཐུག་པའི་སྲས་དབླ་ཟླ་གཉིས། མི་ཆེན་གོལ་པའི་རྒྱུད་གཞིར་འཁྲུངས་
109



སོ། །ཆེ་བ་སྤོས་ཆུ་ལྡོང་། ལྡོང་ལ་ང་ཆེ་བཅོ་བརྒྱད། རུས་ཆེན་བཅོ་བརྒྱད།
སྨུག་པོ་ལྡོང་གི་ཆེ་དྲུགབཙུན་དྲུག་ཡོད། དེ་འོག་སེ་ཁུང་དབྲ། དབྲ་ལ་དཀར་
ང་ཁྲ་གསུམ་ཡོད། དབྲ་དང་པོ་རྒྱུད་ཀྱི་ཆེ་དགུལྷ་དབྲ་སྨུག་པོ་མཆེད་བཅུ།
དགུ་འབུམ་དབྲའི་མཆེད་དྲུག་ཡོད། དེ་འོག་ཨ་ལྕགས་འགྲུ། འགྲུ་ལ་བུ་དགུ་
བྱུང་། མི་འགྱུར་ཐར་བའི་གནས་བརྒྱད་ཡོད། “དེ་ཡང་བོད་མི་ཆད་ཚུལ་གྱི་
སྒྲུང་ལ་མ་བྲག་སྲིན་མོ་དང་ཕ་སྤྲེའུ་བྱང་ཆུབ་སེམས་དཔའི་གཉིས་བཤོས་པ་
ལས་བྱུང་པའི་སྒྲུང་སོགས་ཀུན་ལ་ཡོངས་སུ་གྲགས་པ་རྣམས་ཟུར་ལྟའི་དཔྱད་
གཞིར་འགོད་རྒྱུ་ལ་འདིར་གླེང་བར་མི་བྱའོ། །
ཆིན་རྒྱལ་རབས་སྐབས་སུ་བཞེངས་པའི་བོད་མིའི་འགྲོ་བ་བྱུང་ཚུལ་གྱི་ཞལ་ཐང་།
《རླངས་ཀྱི་པོ་ཏི་བསེ་རུ།》 ཤོག་ངོས༤ནས་༧བར་ན་གསལ།
།
110



དྲུག མཐའ་དཔྱོད།
གོང་གསལ་གྱི་སྒྲུང་རྣམས་ཀྱི་ཁྱད་ཆོས་ལ་དཔྱད་པའི་ཚུལ་དུ་ཅུང་ཙམ་
སྤྲོ་ན། སྤྱིར་མིའི་རིགས་ཀྱི་སྐད་ཆའི་བརྡ་སྤྲོད་སྟངས་ཐད་ལ། ཚིགས་བཅད་
དང་ཚིག་ལྷུགས། བཅད་ལྷུགས་སྤེལ་མ་གསུམ་ལས་མ་འདའ་ན་ཡང་། དེར་
མི་རིགས་གང་དང་གང་ཞིག་ཡིན་ཀྱང་། ཁོ་ཚོའི་ལོ་ན་ཕྲ་བའི་དུས་སུ་ཕན་ཚུན་
བར་ལ་ཚིགས་བཅད་རྐྱང་བའི་ལམ་ལས་( ཚིགས་བཅད་གླུ་རུ་གྱེར་ཏེ ) བརྡ་
སྤྲོད་ཅིང་བསམ་བློ་བརྗེ་རེ་བྱེད་པ་ལས། ཚིགས་ལྷུག་ཀྱི་བརྡ་སྤྲོད་སྟངས་ནི་
ཕྱིས་སུ་དར་བ་ཞིག་ཡིན་པར་དེང་རབས་ཀྱི་མཁས་པ་དག་གིས་གསུངས། དེ་
ཡང་རྒྱའི་མཁས་པ་ཀྲའུ་གུང་ཆན་(# y& ཙྪཱ )གྱིས་གསུངས་དོན། གདོད་
མའི་མི་རྣམས་ཀྱིས་ཕྱི་རབས་པར་རྒྱུད་འོས་པའི་མི་སྣའི་ལོ་རྒྱུས་དང་ཤེས་བྱའི་
ཉམས་མྱོང་སྐོར་སྙན་ངག( ཚིགས་བཅད)གི་རྣམ་པས་ཡི་གེར་བཀོད་འདུག་
ཞེས་པ་དང་། ཡང་ཁོང་གིས། སྙན་ངག( ཚིགས་བཅད)ནི་ཆེས་སྔ་མོར་བྱུང་
བའི་རྩོམ་རིག་ཡིན་པ་རྩོམ་རིག་གི་ལོ་རྒྱུས་མཁན་པོ་སྤྱིས་ཁས་ལེན་པའི་བདེན་
དོན་ཞིག་ཡིན་གསུངས། ཁོང་གིས་ཅིའི་ཕྱིར་སྙན་ངག ( ཚིགས་བཅད)ནི་
འགྲོ་བ་མིའི་རིགས་ཀྱི་ཆེས་ཐོག་མའི་སྐད་ཆའི་གོ་བརྡ་སྤྲོད་སྟངས་ཞིག་ཡིན་
པའི་ཐད་ལ་བཞེད་པ་འདི་ལྟ་སྟེ། སྙན་ངག( ཚིགས་བཅད)གི་འབྱུང་རྐྱེན་ནི་
ལོ་རྒྱུས་ཀྱི་གནད་དོན་ཞིག་མ་ཡིན་དེ། དེ་ནི་སེམས་ཁམས་རིག་པའི་གནད་
དོན་ཞིག་ཡིན། འབྱུང་རྐྱེན་དེ་ཤེས་དགོས་ན་ཐོག་མར་ང་ཚོར་དྲི་བ་ཞིག་
འབྱུང་སྲིད་པ་ནི་མིའི་རིགས་ཀྱིས་སྙན་ཚིག་གླུ་རུ་གྱེར་ཏེ་བརྡ་སྤྲོད་དགོས་དོན་
ཅི་ཞེས་པ་དེ་ཡིན། དེའི་རྒྱུ་མཚན་ནི། སྙན་ཚིག་ནི་མིའི་བརྩེ་དུང་དང་བསམ་
བློའི་འགྱུར་བ་མཚོན་བྱེད་ཀྱི་ཐབས་མཆོག་ཏུ་གྱུར་བ་ཞིག་ཡིན་པས་སོ། །བརྩེ་
དུང་དང་བསམ་བློའི་འགྱུར་བ་མངོན་དུ་མཚོན་པ་ནི་མིའི་རང་གཤིས་ཡིན་ལ།
སྙན་ཚིག་གྱི་རྣམ་པས་ཕན་ཚན་ལ་བསམ་བློ་བརྗེ་རེ་བྱེད་པ་ནི་ཐོག་མ་ཉིད་ནས་
11 1



མིའི་རྒྱུད་ལ་གྲུབ་པའི་གཤིས་རྒྱུད་ཀྱིས་བསྐུལ་པ་ཞིག་ཡིན་ནོ། ། ༑ ཡང་ཨ་རིའི་
མཁས་པ་མཱ་ཁི་ལི་ལ་( Mark Lilla) ཡིས་ལོ་རྒྱུས་སྨྲ་བ་ཆེ་མོ་ཝེ་ཁེ་བརྗོད་
བྱར་བཟུང་ནས་བྲིས་པའི་བརྩམས་ཆོས་ཞིག་གི་ནང་དུ། ལོ་ན་ཕྲ་བའི་སྤྱི་
ཚོགས་ནི་བསམ་མེད་ཀྱི་བླུན་པོ་ཡིན་ལ། ཁོ་ནི་བྱིས་པ་ཞིག་དང་འདྲ་སྟེ། རྟོག་
བཟོ་དང་ལད་བཟློ་ལས་རྟོག་གེ་བསམ་གཞིག་གི་ནུས་པ་ཞན། དེའི་མཇུག་
འབྲས་ནི་སྙན་ཚིག་གི་རྣམ་པས་རང་གི་གོམས་སྲོལ་རྣམས་རྒྱུད་སྤྲོད་བྱེད།
སྙན་ཚིག་འདི་དག་ནི་ཚིག་རྒྱན་རིག་པའི་སྒྱུ་རྩལ་ཞིག་ཏུ་བརྩི་བ་ལས་རང་བྱུང་
ནུས་པར་གྲུབ་ཅིང་། རང་གི་སྨྲ་བརྗོད་ལ་བསམ་གཞིག་གཏོང་མི་དགོས་པར་
མིའི་རིགས་ཀྱི་ཉམས་མྱོང་དང་སྒྲིག་ཁྲིམས་གླེང་བ་ན། སྐད་ཆ་བཤད་པ་ཅི་
སྙེད་ཀྱང་སྙན་ངག་ལྟ་བུར་གྲུབ་ཡོད། །ཝེ་ཁེས་གསུངས་དོན། ཆེས་ཐོག་མའི་
དུས་སུ་བྱུང་བའི་ཕྱི་རོལ་གྱི་མི་རིགས་རྣམས་ཀྱིས་སྙན་ངག་གི་རང་བཞིན་ལྡན་
པའི་སྒོ་ནས་སྐད་བརྡ་སྤྲོད་པ་ཡིན། ? ཀུན་གྱི་སེམས་ལ་ངེས་དགོས་པ་ཞིག་ནི།
འདིར་བཤད་པའི་སྙན་ངག་གམ་སྙན་ཚིག་ཟེར་བ་ནི་ད་ལྟ་རང་རེར་གོམས་
སྲོལ་དུ་གྱུར་བའི་ཚིག་རྒྱན་ལ་མཁས་ན་སྙན་ངག་ལ་མི་རྨོངས་ཞེས་བྱ་བའི་སློབ་
དཔོན་དན་ཌིའི་སྙན་ངག་གི་གཞུང་ལ་དཔེ་བྱས་ནས་དར་པའི་སྙན་ངག་མཁན་
པོ་དག་གི་སྤྱོད་ཡུལ་དུ་གྱུར་བའི་སྙན་ངག་དེ་རྣམས་མ་ཡིན་ལ། མངོན་བརྗོད་
དང་བརྡ་རྙིང་གིས་བཅིངས་པའི་ཚིག་རྒྱན་གྱི་ཕྲེང་བ་དག་ཀྱང་མ་ཡིན། འདིར་
བཤད་པའི་སྙན་ངག་གམ་ཚིག་རྒྱན་ཞེས་བྱ་བ་ནི་གདོད་མའི་མི་ལ་རང་གཤིས་
སུ་གྲུབ་ཅིང་ལྷན་སྐྱེས་སུ་ཡོད་པའི་ཚིག་བཅད་ཀྱི་སྐད་ཆའི་བརྡ་སྤྲོད་སྟངས་ཤིག་
ཡིན་ལ། དེ་ནི་ད་ལྟ་དམངས་ཁྲོད་དུ་དར་བའི་བདུན་ཚིག་གམ་དགུ་ཚིག་ལ་
I
2
112
L《 Fi>》 , # { - -8 J། -
Jl 《 ༧E+n： Y /E je]+》, m# 166 7 |



སོགས་པའི་དམངས་གླུ་བཞིན་ཡིན་ནོ། །
གོང་གསལ་གྱི་དཔྱད་པ་བརྒྱུད་བསྡོམས་ཚིག་གཉིས་འབྱུང་སྟེ། གཅིག་
ནི་གོང་སྨྲས་ཀྱི་སྒྲུང་ཕལ་ཆེ་བ་ཞིག་ཚིགས་བཅད་ཀྱི་ཚུལ་གྱིས་བཀོད་ཡོད་པའི་
རྒྱུ་མཚན་ཡང་གནའ་རབས་རང་རེ་བོད་ཀྱི་མེས་པོ་དག་གིས་སྐད་ཆའི་གོ་བརྡ་
སྤྲོད་སྟངས་ཀྱང་ཚིགས་བཅད་ལྟར་ཡིན་པ་ཧ་ཅང་གསལ་ལོ། །གཉིས་ནི་གོང་
གསལ་གྱི་སྒྲུང་རྣམས་ཀྱི་ཚིག་འགྲོས་ལ་ཁ་སྐད་དམ་དམངས་ཁྲོད་གྱི་བརྡ་སྤྲོད་
ཀྱི་ཁྱད་ཆོས་ཀྱིས་ཕྱུག་པ་ཧ་ཅང་གསལ་ལ། རིག་པའི་གནས་ལ་མཁས་པའི་
སྐྱེས་བོ་ཞིག་གི་སྨྱུག་རྩེ་ལས་བྱུང་བ་ཞིག་དང་རིག་པའི་རྩལ་གྱིས་མངོན་དཔག་
གཉིས་ཀྱི་ཚད་མས་གཞལ་བ་ལས་ཐོན་པའི་གཏམ་ཞིག་མ་ཡིན་པ་མངོན་
ནོ། །།
བདུན། སྔ་རབས་བོད་ཀྱི་ལོ་རྒྱུས་ཀྱི་མཚང་སྟེ་སྒྲུང་
དང་ལོ་རྒྱུས་གཉིས་བར་གྱི་གྱོད་གཞི།
དེ་ཡང་ཝེ་ཁེ་ཡིས། ཕྱི་རོལ་པའི་མི་རིགས་སོ་སོའི་ལོ་རྒྱུས་ལ་ལྷ་སྒྲུང་གི་
གཏམ་རྒྱུད་ཀྱི་རང་བཞིན་ལྡན་པའི་འབྱུང་ཁུངས་རེ་ཡོད། ཞེས་དང་། ལྷ་
སྒྲུང་གདོད་མའི་དུས་ཀྱི་ལོ་རྒྱུས་རྣལ་མ་ཡིན་པར་མ་ཟད། གནའ་བོའི་ཀི་རུ་
སིའི་རྒྱལ་ཁབ་ཀྱི་ལོ་རྒྱུས་ལ་འཇུག་པའི་རྣམ་དཔྱོད་ཤིན་ཏུ་ཡངས་བའི་ཞི་ལོ་
ཏའོ་ཏེས་( རྒྱུw *#)བརྩམས་པའི་ལོ་རྒྱུས་ཀྱི་བསྟན་བཅོས་བྱ་བར་བཀོད་
པའི་ཞི་ལའི་ལོ་རྒྱུས་ཀྱི་གཞུང་ཕལ་མོ་ཆེ་ཡང་སྒྲུང་གཏམ་གྱི་རྣམ་པས་བཀྲལ་
T
2
##g]：《 f
#t fg:《 Eff
》 , JL 454
》, @ # 451 13t
113



ཡོད་} ཞེས་གསུངས་པ་བཞིན། བོད་ཀྱི་གདོད་མའི་དུས་ཀྱི་སྒྲུང་གཏམ་སྟེ་ལྷག་
པར་དུ་རྒྱལ་པོ་སྤུ་དེ་གུང་རྒྱལ་ཡན་ལ་དར་བའི་སྲིད་པ་ཆགས་ཚུལ་གྱི་སྒྲུང་དང་།
མི་རྒྱུད་ཆད་ཚུལ་གྱི་སྒྲུང་། རྒྱལ་རྒྱུད་ཆད་ཚུལ་གྱི་སྒྲུང་ལ་སོགས་པ་ནི་སྒྲུང་ཡིན་
ལ་སྐབས་དེའི་ལོ་རྒྱུས་རྣལ་མ་ཡང་ཡིན། འོ་ན་སྒྲུང་དང་ནང་སྒོས་སུ་ལྷ་སྒྲུང་ནི་
ལོ་རྒྱུས་རྣལ་མར་ཇི་ལྟར་ངོས་འཛིན་ཞེ་ན། དེང་དུས་ལོ་རྒྱུས་སྙན་ངག་རིག་པ་
ཞེས་ལྟ་གྲུབ་ཀྱི་རིང་ལུགས་གསར་བ་ཞིག་ཆགས་ཡོད་པ་དེའི་དགོངས་དོན་དུ།
ལོ་ཚིགས་ཅན་གྱི་ལོ་རྒྱུས་སུ་བཀོད་པའི་དོན་རྐྱེན་ནི་སོར་གནས་སུ་ཡོད་པའི་
དོན་རྐྱེན་ཁེར་རྐྱང་དེ་ཁོ་ན་ཉིད་ཡིན་པ་ལས་དངོས་དོན་བརྗོད་པའི་རང་བཞིན་
ཅན་མ་ཡིན་པས་དེ་རྣམས་ལོ་རྒྱུས་མཁན་པོ་དག་གི་རྣམ་དཔྱོད་ལ་མ་བརྟེན་
པར་རང་རྐྱ་ཕེར་བར་གནས་ཡོད་པའི་དོན་རྐྱེན་རེ་རེ་བ་དག་ཡིན། ཡིན་
ནའང་དོན་རྐྱེན་དེ་རྣམས་ལོ་ རྒྱུས་ཀྱི་ཕྲེང་བའི་རྒྱུན་དང་མཐུད་དགོས་ན།
ངེས་པར་དུ་ལོ་རྒྱུས་སྨྲ་བ་དག་གིས་དོན་རྐྱེན་དེ་རིགས་ལ་དབྱེ་ཞིབ་དང་གདམ་
གསེས། རིགས་དབྱེ། གནད་དང་གནད་མིན་ཤན་འབྱེད་བཅས་བགྱིས་པ་
བརྒྱུད། རིགས་འགྲེས་རྣམས་གཅིག་ཏུ་བསྡུས་ཤིང་མཐུད་མཚམས་སྦྱར་ནས་
དེར་རྣམ་དཔྱོད་དང་ལྡན་པའི་སྒོ་ནས་ངོས་འཛིན་དང་འགྲེལ་བཤད་བྱེད་
དགོས་སོ། །དེའི་ཕྱིར་ལོ་རྒྱུས་ངོ་མ་ཞིག་ཡིན་ཚེ་ངེས་པར་དུ་ལོ་རྒྱུས་ཐོག་གི་
གཏམ་རྒྱུད་རྨ་མེད་པ་དེ་དང་ལོ་རྒྱུས་སྨྲ་བའི་རྣམ་དཔྱོད་ཀྱི་རྩལ་ལས་ཚོར་
རྟོགས་བྱུང་བའི་རིག་པ་གཉིས་མཉམ་དུ་བསྡེབས་པ་ལས་བྱུང་བ་ཞིག་ཡིན་
ནོ། །དེ་ཕྱིར་གོང་གི་སྒྲུང་ཐམས་ཅད་ཐོག་མར་ལོ་རྒྱུས་དངོས་ཀྱི་རྒྱུ་རྐྱེན་སྤུ་
ཙམ་ཡང་མེད་པ་འམ་ལོ་རྒྱུས་དངོས་ཀྱི་ས་བོན་རེ་མེད་མི་སྲིད། དཔེར་ན།
གཉའ་ཁྲི་བཙན་པོའི་སྒྲུང་ལ་ཆ་མཚོན་ན། ཁོང་གནམ་རིམ་པ་བཅུ་གསུམ་གྱི་
1
14
#t #!] ： ༦ F |
481 །



སྟེང་ནས་བབས་པ་ལ་སོགས་པ་ལྷ་སྒྲུང་ཉིད་དུ་ཆེ་མོད། དེར་ཤེས་པ་ཅན་བཅུ་
གཉིས་ཀྱིས་རྙེད་དེ་གཉའ་བར་ཁྲི་བཏགས་ནས་ཁུར་ཡོང་པ་ལོ་རྒྱུས་དངོས་
ཡིན། ལོ་རྒྱུས་དངོས་དེ་ལྷ་སྒྲུང་དུ་འགྱུར་བའི་རྒྱུ་རྐྱེན་ནི་ལོ་རྒྱུས་སྨྲ་བ་དག་གམ་
སྒྲུང་སྤེལ་མཁན་གྱི་སྐྱེ་བོ་རྣམས་གྱི་རྣམ་དཔྱོད་ཀྱིས་བསྐྱར་བསྒྲིགས་བྱས་པའི་
འབྲས་བུ་ཡིན། དེར་བརྟེན། སྒྲུང་ཁོ་ན་ཉིད་ལོ་རྒྱུས་ཡིན་པས་མ་ཁྱབ་ཀྱང་
སྒྲུང་དེ་དག་གི་ཁྲོད་དུ་ལོ་རྒྱུས་ངོ་མ་བསྲེས་ཡོད་པའི་རྐྱེན་གྱིས་ལོ་རྒྱུས་ཁྲོད་ཀྱི་ལེ་
ཚན་ཁྱད་པར་བ་ཞིག་ཏུ་གྲུབ་ཡོད། །
དེ་ལྟ་ན་གོང་གསལ་གྱི་སྒྲུང་དེ་རྣམས་ཐོག་མའི་ལོ་རྒྱུས་ངོ་མ་ཡིན་ལ་
རྗེས་སུ་ཆབ་སྲིད་དང་སྤྱི་ཚོགས་ཀྱི་དགོས་དབང་གིས་སྒྲུང་གཏམ་དུ་སྤེལ་བ་
དང་། དེ་ནས་ལོ་ཡི་འཁོར་མོ་མང་པོ་འདས་རྗེས་སུ་མི་རྣམས་ཀྱིས་ལོ་རྒྱུས་སྒྲུང་
གཏམ་དུ་ཆགས་པའི་གནས་ཚུལ་ངོ་མ་དེ་བརྗེད་ངེས་རྐུན་པོས་འཁྱེར་ནས་
ཡང་བསྐྱར་ལོ་རྒྱུས་རྣལ་མར་འཁྲུལ་བ་དེ་ཡིན་ནོ། །
དྲུག་པ། སྒྲུང་གི་ཆེ་བ་བཤད་པ།
—སྒྲུང་གིས་རིག་གནས་ཀྱི་རྒྱུད་ཇི་ལྟར་བསྐྱངས་ཚུལ།
སྒྲུང་ལྡེའུ་བོན་གསུམ་ནི་གནའ་བོའི་བོད་ཀྱི་ཤེས་རིག་གི་གྲུབ་ཆ་རྣམ་
གསུམ་གྱི་སྤྱི་མཚན་ཡིན་ལ། དེ་ཡིས་བོད་ཀྱི་རྣམ་དཔྱོད་རིག་པའི་མཛོད་ཀྱི་
ཐོག་མའི་སྒོ་འཕར་ཕྱེ་ཞིང་། ལོ་ཡི་འཁོར་མོ་སྟོང་ཕྲག་རིང་ལ་བོད་ཀྱི་ཤེས་རིག་
གི་རྒྱུད་ཀྱི་མྱུ་གུ་ལེགས་པར་བསྐྱངས་པར་མ་ཟད། སྔ་མོའི་བོད་ཀྱི་བཙན་པོ་དེ་
དག་གིས་བརྟན་གཡོའི་སྲིད་པའི་ཁྱོན་ལ་མངའ་དབང་བསྒྱུར་བྱེད་ཀྱི་ཐབས་
རྩལ་དམ་པ་ཞིག་ཀྱང་ཡིན་སྲིད་པས། དེ་ཡི་མཐུ་དང་ནུས་པ། དགེ་བའི་
མཚན་མ་ལ་སོགས་པ་ནི་ཚིག་གི་གླེན་ཀ་ལན་བརྒྱར་སྨྲས་ཀྱང་། སྔ་རབས་ལོ་
1 15



རྒྱུས་ཡིག་ཆ་དག་ལས་འབྱུང་བའི་ལུང་གི་སྒྲུབ་བྱེད་ཚིག་གཅིག་གིས་ཡོངས་སུ་
འཐུས་སྙམ་པ་ནི། བོད་ཀྱི་དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ལས། དེ་
དང་སྨན་བཟའ་ཀླུ་སྟེང་གི་སྲས་ཁྲི་ཐོག་རྗེ་བཙན་ཏེ་གདུང་རབས་ཉེར་བདུན་གྱི་
རིང་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་པ་ཡིན་ནོ་ཞེས་དང་། ཆོས་
འབྱུང་མཁས་པའི་དགའ་སྟོན་ལས། འདི་ཡན་གདུང་རབས་ཉི་ཤུ་རྩ་བདུན་
དུ། ། ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས། ཞེས་དང་། རྒྱལ་
རབས་གསལ་བའི་མེ་ལོང་དུ་བཙན་པོ་སྤུ་དེ་གུང་རྒྱལ་གྱི་ལོ་རྒྱུས་བརྗོད་སྐབས་
ཀྱང་ཆབ་སྲིད་ནི་སྒྲུང་ལྡེའུ་བོན་གསུམ་གྱིས་བསྒྱུར་རོ། །ཞེས་དང་། ཡང་
བོད་ཀྱི་རྒྱལ་རབས་ཉེར་བདུན་རིང་ཆབ་སྲིད་སྒྲུང་ལྡེའུ་བོན་གྱིས་བསྐྱངས་ཞེས་
པ་ཞིག་དང་མདོ་སྡེ་འབྱུང་བའི་ལྟས་སུ་སྒྲུང་རྣམས་དར། འདུལ་བ་འབྱུང་བའི་
ལྟས་སུ་བོན་དར། མངོན་པ་འབྱུང་བའི་ལྟས་སུ་ལྡེའུ་དར་ཞེས་སམ། ལུང་གི་
ཆོས་གོ་བར་བྱ་བའི་ཕྱིར། གཟུངས་ཀྱི་སྙེ་མ་ལ་སོགས་སྒྲུང་བསླབས། རིག་
པའི་ཆོས་གོ་བར་བྱ་བའི་ཕྱིར་ལྡེའུ་བསླབས་སོ། བོན་པོ་ཨ་བ་རྣམ་གསས་ཞེས་
བྱ་བ་ལ་སློབ་ཏུ་བཅུག་སྟེ། ནད་པ་ལ་མོ་འདེབས་པ་དང། ལྷ་གསོལ་བ་དང་།
བོན་བྱེད་པ་དང་། འདྲེ་བརྡུང་བ་དང་དེ་རྣམས་བྱེད་དུ་བཅུག་སྟེ། བོན་ཡང་
གཅིག་ལ་གཅིག་གིས་བསླབས་པས་དར་བར་གྱུར་ཏེ། སྐྱེ་བོ་ཕོ་མོ་དང་ནད་པ་
ཐམས་ཅད་ལ་ཕན་ཐོགས་པར་གྱུར་ཏོ། །སྐྱེས་བ་ལ་བཀའ་ཤེས་རབ་ཀྱི་ཕ་རོལ་
ཏུ་ཕྱིན་པ་འདོན། ཤི་བ་ལ་བུདྷ་ཕལ་མོ་ཆེ་ལ་སོགས་པ་གསོན་ཤི་གཉིས་ལ་
ཕན་པའི་ཆོས་ལ་ལོངས་སྤྱོད་པར་བཀས་གནང་། ཞེས་སྒྲུང་ལྡེའུ་བོན་གསུམ་
]
《ཆོས་འབྱུང་མཁས་པའི་དགའ་སྟོན།》 ཤོག་ངོས༡༦༦ན་གསལ།
《རྒྱལ་རབས་གསལ་བའི་མེ་ལོང་།》 ཤོག་ངོས༥༨ན་གསལ།
《མ་ཎི་བཀའ་འབུམ།》 ཤོག་ངོས་༢༨༧ནས་༢༨༨ན་གསལ།
3
116



སྐོར་ལ་བཤད་ཚུལ་ཐ་དད་པ་གཉིས་འབྱུང་། ཞིབ་ཏུ་དཔྱད་ན་དེ་གཉིས་ཀ་ལ་
དོན་ཧ་ཅང་ཟབ་མོ་ཞིག་གོ་རྒྱུ་ཡོད་དེ། བརྗོད་དོན་གྱི་ཆ་ནས་བཤད་ན། དང་
པོས་ནི་སྒྲུང་ལྡེའུ་བོན་གསུམ་གྱིས་རྒྱལ་སྲིད་ཅི་ལྟར་བསྐྱངས་ཚུལ་བཤད་པ་
དང་། གཉིས་པས་ནི་སྒྲུང་ལྡེའུ་བོན་གྱིས་རིག་གནས་ཅི་ལྟར་བསྐྱངས་ཚུལ་
བཤད་པ་ཡིན་ལ། དུས་ཀྱི་དབང་དུ་བྱས་ན། སྔ་མ་ནི་གཙོ་བོ་སྤུ་དེ་གུང་རྒྱལ་
སྔོན་ནམ་ནང་བསྟན་མ་དར་གོང་དུ་བྱུང་བའི་ལོ་རྒྱུས་ཡིན་ལ། ཕྱི་མ་ནི་སྤུ་དེའི་
རྗེས་སམ་སངས་རྒྱས་ཆོས་ལུགས་བོད་དུ་དྲངས་རྗེས་སུ་བྱུང་བའི་དོན་དག་
ཡིན་པར་སྣང་ངོ་། །དེ་ཡང་སྔ་མ་སྟེ་སྒྲུང་ལྡེའུ་བོན་གྱིས་ཆབ་སྲིད་ཅི་ལྟར་
བསྐྱངས་ཚུལ་སྐོར་གཤམ་དུ་ཞིབ་ཏུ་བརྗོད་པར་འགྱུར་ལ། འདིར་སྐབས་སུ་
བབ་པ་ནི་སྒྲུང་ལྡེའུ་བོན་གསུམ་སྤྱི་དང་བྱེ་བྲག་ཏུ་སྒྲུང་གིས་རིག་གནས་སམ་
ཆོས་ལུགས་ཀྱི་རྒྱུད་ཅི་ལྟར་བསྐྱངས་པའི་སྐོར་བརྗོད་པ་ལ་སྤྲོ་ན།
སྒྲུང་ཞེས་བྱ་བའི་རིག་ལམ་འདི་སྔོན་ནས་བོད་ལ་དར་ཡོད་པར་མ་ཟད།
བོད་ཀྱི་སྲོལ་རྒྱུན་རིག་གནས་ཁྲོད་དུ་གོ་གནས་གལ་ཆེན་བཟུང་ཡོད། དེ་ཡང་
གདགས་གཞིས་ཕྱེ་ན་གོང་སྨྲས་བཞིན་སྒྲུང་ལ། ཡུལ་ཁམས་ཆགས་ཚུལ་གྱི་
སྒྲུང་དང་། མི་མ་ཡིན་གྱི་དབང་བསྒྱུར་ཚུལ་གྱི་སྒྲུང་། མི་རྒྱུད་ཆད་ཚུལ་གྱི་
སྒྲུང་། ལྷ་རྒྱུད་མི་རྗེར་བྱོན་ཚུལ་གྱི་སྒྲུང་རབས་ཆེན་མོ་མང་དུ་ཡོད་ལ་བསྡུས་ན་
ཅན་ལྔ་ལོག་དྲུག་ལ་སོགས་པ་ཡོད་པ་ལོ་རྒྱུས་ཆེན་མོ་རྣམས་སུ་གསལ་ལོ།
གཞན་ཡང་ལྡེའུ་བྱ་བ་ཆབ་སྲིད་ཀྱི་ལས་དོན་གལ་ཆེན་དང་གསང་རྒྱ་དམ་པོ་
ནམ་དགོས་ཀྱི་སྐབས་ཕན་ཚུན་ངག་ལྡེའུ་སྟེ་མང་པོས་རྟོགས་དཀའ་བའམ།
ཡི་གེ་མིང་ཚིག་གསུམ་གྱིས་དོན་གཞན་དུ་ཡོངས་སུ་བསྒྱུར་ནས་འཁྱོག་པོར་
བརྗོད་པའི་རིག་ལམ་དར་ཞིང་། དེ་ལའང་། སྒྲུང་ལྡེའུ་དང་། ངག་གི་ལྡེའུ།
རྫས་ཀྱི་ལྡེའུ། ཡི་གེའི་ལྡེའུ། རི་མོའི་ལྡེའུ། མོའི་ལྡེའུ་བཅས་རིགས་དྲུག་གི་སྒོ་
ནས་དབྱེ་ཆོག་ལ། ལོ་རྒྱུས་ཀྱི་ཡིག་ཚང་དུ་གསལ་བ་བཞིན་སྒྲུང་དང་ལྡེའུ་བོན་
117



གསུམ་དར་བས་བོད་ཀྱི་བློ་ཁ་ཡོངས་སུ་ཕྱེ་ཞིང་། དགྲ་གཉེན་ཡིན་མིན་ལེགས་
ཉེས་ཀྱི་དབྱེ་བ་འབྱེད་པའི་རིག་པ་ཡང་ཡོངས་སུ་བརྟོལ་པར་གྲགས་པས། སྒྲུང་
ལྡེའུ་བོན་གསུམ་ནི་བོད་ཀྱི་གནའ་བོའི་རིག་གནས་ཀྱི་བང་མཛོད་ནང་གི་ཆ་
གསུམ་མཉམ་སྡེབ་ཀྱི་ཤེས་རིག་སྒྲིག་གཞི་ཞིག་ཡིན་པར་འདོད་ལ། འདི་
གསུམ་པོ་དེང་རབས་ཀྱི་མི་ཆོས་ཚན་རིག་དང་། རང་བྱུང་ཚན་རིག རྟོགས་
པའམ་བསམ་བློའི་ཚན་རིག་རྣམས་ཀྱི་དོད་དུ་སྣང་བས་བོད་ཀྱི་གནའ་བོའི་
རིག་གནས་ཀྱི་རྣམ་གཞག་ཆ་ཚང་བ་མཚོན་ཡོད། དེ་ཡིས་རྗེས་སོར་སངས་
རྒྱས་ཀྱི་བསྟན་པ་བོད་དུ་འདྲེན་པའི་གོ་རིམ་ཁྲོད་དུའང་ཕན་ནུས་བླ་ན་མེད་པ་
བཏེགས།
གནའ་སྔ་མོའི་དུས་ནས་བོད་ཡུལ་འདི་འཛམ་གླིང་གི་ཤེས་རིག་ཆེན་
པོའི་བཞིའི་ཡ་གྱལ། རྒྱ་དཀར་ནག་གཉིས་ཀྱི་ཤེས་རིག་གི་འདུས་མདོ་རུ་
གནས་ཡོད་པས། རང་རེ་བོད་ཀྱི་རིག་གནས་ལ་རྒྱུའི་རིག་གནས་ཀྱི་ཤན་
ཤུགས་ཐེབས་ཡོད་པ་མ་ཟད། རྒྱ་གར་རིག་གནས་ཀྱི་ཤན་ཡང་ཆེས་ཆེར་
ཞུགས་ཡོད། ཚང་མས་མཁྱེན་གསལ་ལྟར། བོད་དུ་དར་བའི་ནང་བསྟན་གྱི་
གཞུང་ལུགས་འདི་ཉིད་ད་ལྟ་འཛམ་གླིང་གི་ཡུལ་གྲུ་སོ་སོ་ན་གནས་བཞིན་པའི་
ནང་བསྟན་ཁྲོད་དུ་དོན་གྱི་རང་མདངས་མ་ཉམས་ཤིང་ཁོ་ལག་ཡོངས་སུ་རྫོགས་
པ། སངས་རྒྱས་བཅོམ་ལྡན་འདས་ཀྱི་དགོངས་པ་མ་ནུབ་པར་ཇི་བཞིན་རྒྱུན་
འཛིན་བྱས་ཡོད་པའི་ཆོས་ལུགས་ཤིག་ཡིན། དུས་རབས་བདུན་པའི་སྐབས་
སུ། རྒྱ་དཀར་ནག་གཉིས་ཀའི་ཤེས་རིག་འཛམ་གླིང་ཤེས་རིག་ཡོངས་ཀྱི་ཡང་
རྩེར་སོན་ཡོད་པར་མ་ཟད། ཤེས་རིག་དེ་གཉིས་ཀའི་རང་ངོས་ཀྱི་ཆ་ནས་ཀྱང་
ཚད་ཆེས་མཐོ་བའི་གནས་སུ་སླེབས་ཡོད། དེ་ལས་ལྡོག་ཏེ། གང་ཟག་ཕལ་མོ་
ཚེའི་བཞེད་པར་སྐབས་དེར་བོད་མིའི་ཤེས་རབ་ཀྱི་མྱུ་གུ་ཤེས་རིག་གི་ཆར་རྒྱུན་
གྱིས་མ་བརླན་ཞིང་། རྟོག་གེའི་བསམ་བློའི་ཆུ་ཚད་ཀྱང་ཧ་ཅང་ཉམས་དམའ་
118



བའི་ཚུལ་དུ་ཡོད་པར་འདོད། ཡིན་ནའང་བོད་ཀྱིས་ཞུམ་པ་མེད་པའི་བློ་སྤོབས་
དང་། ཟད་མི་ཤེས་པའི་ཤེས་རབ་ཀྱི་རྩལ་ལ་བརྟེན་ནས་ནང་བསྟན་གྱི་རིག་
གནས་དང་། ཉིང་སྒོས་རྡོ་རྗེ་ཐེག་པའི་ལྟ་བའི་སྙིང་པོ་ཇི་བཞིན་རིག་པས་
བརྡར་ཤ་བཅད་ཅིང་ལེགས་པར་འཛིན་སྐྱོང་སྤེལ་གསུམ་བྱེད་ཐུབ་པ་བྱུང་བ་
འདི་ངོ་མཚར་བའི་གནས་སུ་གདའ་བར་སེམས། དེ་ཅིའི་ཕྱིར་ཞེ་ན། མི་
རིགས་ཤིག་གིས་མི་རིགས་གཞན་ཞིག་གི་ཤེས་རིག་ལ་ངེས་ཤེས་རྙེད་ཅིང་གོ་བ་
དཔྱིས་ཕྱིན་པ་ཞིག་ལེན་དགོས་ན། མི་རིགས་གཉིས་ཀའི་བསམ་བློའི་འཁྱེར་
སོ་དོ་མཉམ་པའམ་རིག་ལམ་གྱི་ཆུ་ཚད་ཆ་འདྲ་བ་ཞིག་ཡིན་དགོས། དེ་མ་ཡིན་
ཚེ། སངས་རྒྱས་ལ་ཀ་ཁ་བཞིན་ཅིག་ཤོས་ཀྱི་ཡོན་ཏན་གྱི་ཆར་མི་བསྐྲུན་པའམ་
ཡང་ན་ཀློག་སློབ་པའི་བྱིས་པར་རབ་འབྱམས་པའི་ཁྲིད་གཞི་འཁྲིད་ཀྱང་གོ་བས་
དབེན་པ་བཞིན་ནོ། །དེ་བཞིན་དུ་སྐབས་དེར་རང་རེ་བོད་འདི་རྨོངས་མུན་གྱི་
དྲ་བས་འཁྱུད་དེ་ནང་བསྟན་གྱི་དགོངས་དོན་ཇི་བཞིན་རྟོགས་བྱེད་ཀྱི་ཆ་རྐྱེན་
ངེས་ཅན་ཞིག་མེད་མི་སྲིད་ལ། དེས་ན་ཆ་རྐྱེན་དེ་གང་ཡིན་ནམ་ཞེ་ན། དུས་
དེ་ཉིད་ཙ་ན། བོད་ཀྱི་རིག་གནས་ལ་མ་ལག་གམ་གྲུབ་ཆ་གཙོ་བོ་གསུམ་ཡོད་
དེ་སྒྲུང་ལྡེའུ་བོན་གསུམ་མོ། །བོད་ཀྱི་རྒྱལ་རབས་ཉེར་བདུན་པའི་སྔོན་དུ་བོད་
ཀྱི་ཆབ་སྲིད་དེ་སྒྲུང་ལྡེའུ་བོན་གསུམ་གྱིས་བསྐྱངས་པ་ལོ་རྒྱུས་ཡིག་ཚང་རྣམས་
སུ་གསལ་བ། དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ལས། གདུང་རབས་
ཉེར་བདུན་བར་དུ་བོད་ཀྱི་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་ཞེས་
གསུངས་བར་གཞིགས་ན། སངས་རྒྱས་ཀྱི་བསྟན་པ་མ་དར་གོང་ལ་སྒྲུང་དང་
ལྡེའུ་བོན་གསུམ་ནི་བོད་ཀྱི་ཤེས་རིག་གི་སྲོག་ཤིང་དང་སྤྱི་ཚོགས་འཕེལ་རྒྱས་
ཁྲོད་ཀྱི་རིག་ལམ་ཁྱད་དུ་འཕགས་པ་ཞིག་ཡིན་ལ། འདི་ལས་རང་རེའི་བོད་ཀྱི་
སྐྱེ་སྦྱངས་གཉིས་གྱི་ཤེས་རབ་མཚོན་པས་ན། རྗེས་སུ་བོད་པས་བསླབ་པ་
གསུམ་ཀྱི་དོན་རྟོགས་པའི་ ཕྱིར་དུ་ཡང་སྒྲུང་སོགས་མེད་དུ་མི་རུང་བའི་རིག་
119



ལམ་གལ་ཆེན་ཞིག་ཏུ་གྱུར་བ་མ་ཎི་བཀའ་འབུམ་ ལས། སྐྱེ་བོ་ཐ་མལ་ང་་
རྣམས་ལ་ཡང་ལུང་གི་ཆོས་གོ་བར་བྱ་བའི་ཕྱིར། གཟུངས་ཀྱི་སྙེ་མ་ལ་སོགས་
པའི་སྒྲུང་བསླབས། རིག་པའི་ཆོས་གོ་བར་བྱ་བའི་ཕྱིར་ལྡེའུ་བསླབས་སོ། །
ཞེས་འབྱུང་བ་ལས། དེ་ཡང་དམ་པའི་ཆོས་ལ་དབྱེ་ན། ལུང་གི་ཆོས་དང་།
རྟོགས་པའི་ཆོས་གཉིས་ སུ་དབྱེ་ལ། འབྲས་བུའི་ཆོས་འགོག་བདེན་དང་།
བསྒྲུབ་པའི་ཆོས་ལམ་བདེན་དང་། བཤད་པའི་ཆོས་གསུམ་དུའང་དབྱེ་རུང་
ཞིང་། དེ་ལ་ལུང་གི་ཆོས་དང་བཤད་པའི་ཆོས་ནི་རྣམ་གྲངས་ཡིན་པས་དབྱེ་ན་
བཀའ་དང་བསྟན་བཅོས་གཉིས་ཡོད་དོ། ། གདོད་མ་ནས་བོད་རང་ལ་ཡོད་
པའི་སྒྲུང་ལྡེའུ་བོན་གསུམ་གྱིས་སངས་རྒྱས་ཀྱི་ཆོས་ལུགས་ནང་དུ་འདྲེན་པའི་
ཁྲོད་དུ་བཟུང་ཡོད་པའི་གལ་ཆེ་བའི་གོ་གནས་དེ་མཚོན་ཐུབ། །
རྒྱལ་པོ་སྲོང་བཙན་སྒམ་པོའི་དུས་སྐབས་སུ་ནང་བའི་བསྟན་པ་རྒྱ་གར་
ནས་བོད་དུ་འདྲེན་མགོ་ཚུགས་ན་ཡང། བོད་འདི་ད་དུང་བོན་ཆོས་རྣལ་མར་
སྤྱོད་ཅིང་ཡོད་པས། ཕྱིའི་རིག་པ་ཟབ་མོ་དེ་འདྲ་དང་དུ་ལེན་པ་ལ་ཅི་ནས་ཀྱང་
དུས་ཚོད་ངེས་ཅན་ཞིག་དང་ཐབས་ངེས་ཅན་ཞིག་ལ་བསྟེན་དགོས་པ་རྒྱལ་པོ་
དང་སློབ་དཔོན་ཐོན་མི། ལྷ་གཅིག་བལ་བཟའ་ཁྲི་བཙན་སོགས་ཀྱིས་རྟོགས།
དེར་རིག་པའི་སྒོ་ཕྱེ་ཕྱིར་རྒྱལ་བསྟན་གྱི་ནང་དོན་སྒྲུང་དང་ལྡེའུའི་རིག་པ་ལ་སྦྱར་
ནས་འབངས་བློན་ལ་བསླབས་ཤིང་། ལྷག་པར་དུ་རྒྱལ་བསྟན་བདེ་ལེགས་ངང་
མི་རྣམས་ཀྱིས་གོ་ཐུབ་པའི་ཆེད་དུ། ལྷ་ཁང་བཞེངས་ནས་རྟེན་འཛུགས་པ་
དང་། བལ་བཟས་རྒྱལ་བསྟན་སྤེལ་བ་ལ་རྟེན་བཞེངས་ཀྱི་ གནས་ལྷ་ ཁང་
གགས་པར་དགོངས་ནས་ར་ས་འཕྲུལ་སྣང་གི་གཙུག་ལག་ཁང་བཞེངས་མགོ་
བརྩམས། དེ་དུས་སུ་ལྷ་ཁང་ལ་རྟེན་བཞེངས་པའི་བྱེད་ལས་ཙམ་མ་ཟད།
རྒྱལ་བསྟན་གྱི་ནང་དོན་རྣམས་ཀ་གདུང་སྡེབ་ངོས་སོགས་ལ་ཐད་གར་མིག་གི་
སྤྱོད་ཡུལ་དུ་གྱུར་བའི་རི་མོའི་སྒྱུ་རྩལ་གྱི་རྣམ་པས་ངོ་སྤྲོད་བྱས་པ་མ་ཟད། ནང་
120



དོན་དེ་རྣམས་ཀྱང་བོད་རང་ལ་ཡོད་པའི་སྒྲུང་ལྡེའུ་བོན་གསུམ་གྱི་རིག་ལམ་
བཀོལ་ནས་ངོ་སྤྲོད་བྱས་ཡོད། བཀའ་ཆེམས་ཀ་ཁོལ་མ་ལས། གདུང་ཚར་
རྣམས་ལ་ཕྱི་རབས་དབོན་སྲས་རྒྱལ་བློན་རྣམས་ཀྱི་དོན་དུ་མདོ་སྡེ་རྒྱུད་རིས་
བྲིས་སོ། །ཀ་བ་རྣམས་ལ་མཆོད་གནས་རབ་ཏུ་བྱུང་བ་རྣམས་ཀྱི་དོན་དུ་
འདུལ་བའི་རྒྱུད་རིས་ཀླུའི་རྒྱལ་པོ་ཨེ་ལའི་འདབ་ཀྱི་གཟུགས་ལ་སོགས་པ་བྲིས་
ནས་ཡོད་དོ། །རྒྱལ་པོས་གདུང་རྣམས་ཀྱི་གགས( གསེབ)་ལ་མངོན་པའི་སྡེ་
སྣོད་རྒྱུད་རིས་སུ་བཀོད་དོ། ། ཕྱི་རབས་རིག་པའི་ཆོས་གོ་བར་བྱ་བའི་ཕྱིར་གློ་
འབུར་ནུབ་བྱང་མཚམས་སུ་ལྡེའུ་བྲིས་སོ། ། དེ་ནས་རྒྱལ་པོས་བོད་ཀྱི་སྐྱེ་བོ་
རྣམས་བསགས་ནས་ཁྱོད་རྣམས་ཀྱིས་ངའི་འདི་ལ་ཅི་ཟེར་རྟོགས་པར་བགྱིས་
ཤིག་གསུངས། ཐེམ་ཉེར་ཉེར་སྤ་བ་ཕྱིས་ཞ་སེ། དེ་ལ་ཅི་ཟེར་བ་ཡིན་གསུངས།
བློན་པོ་རྣམས་དེ་ལ་སྤྱོད་ཀྱི་བར་དུ་རྒྱལ་པོས་ས་ལ་རི་མོ་བྲིས་ནས་བློན་པོ་
རྣམས་དེ་ལ་ཅི་ཟེར་མ་མཐུན་པ་དང་། མཆོད་རྟེན་ཅིག་བྲིས་ཏེ་འདི་ལ་ཅི་
ཟེར་མ་མཐུན་པ་དང་། མཆོད་རྟེན་ཅིག་བྲིས་ཏེ་འདི་ལ་ཟེར་བ་ཡིན་གསུངས།
ཚུལ་དེ་ལྟ་བུ་མང་དུ་གསུངས་པས་མི་རྣམས་རྣ་བ་ན་ལྐོག་གཏམ་ཤུབ་པའི་དུས་
སུ། དམར་མོ་སྤུ་མེད་བཅུག་ཅིང་བྱུང་། ནག་པོ་ཁ་གདངས་གདངས་ཡིན་
ཚམ། ཡོར་ཐོ་མགོ་ཆེ་བསྐྱེད་ཀྱིན་རྒྱབ། དེ་ཅི་ཡིན་གསུངས་པས། དེ་ལ་
དཔྱད་པས་དེ་ནི་ཕོ་མོའི་འདུ་འཕྲོད་ལ་དགོངས་སོ་བྱས་པས། རྒྱལ་པོས་དེའི་
བར་ལས་མགར་བ་ལྕགས་རྡུང་བའི་གཟུགས་ཤིག་བྲིས་ཏེ། དེ་འདི་ལ་ཟེར་བ་
ཡིན་བྱ་བ་གསུངས་པ་མང་པོར་གསུངས་ནས། བོད་ཀྱི་རིག་པ་སྤེལ་ལོ། །དེ་
ནས་ཡང་བོད་རྣམས་ལུང་གི་ཆོས་གོ་བ་དང་ཡིད་ཆེས་བར་བྱ་བའི་ཕྱིར། ཁྲོམ་
ཆེན་པོ་བསྡུས་པའི་ནང་དུ་རྒྱལ་པོས་ནད་པ་ཅིག་ཏུ་སྤྲུལ། དེ་ཅིས་ན་བ་ཡིན་
ངོས་འཛིན་པའི་མོ་མ་ཅིག་གིས་འདྲེ་བཟུང་། འདྲེ་ལ་བོན་བྱས་ཏེ་ཤ་བ་ནམ་
མཁའ་ལ་འགྲོ་ཤེས་པ་བྱས་པས་ནད་པ་བསོས། དེ་ལ་ཁྲོམ་ངོ་མཚར་སྐྱེས་པས།
121



ནད་པ་བས་ཆེས་ན་བའི། ངན་སོང་གསུམ་དང་འཁོར་བའི་སྡུག་བསྔལ་གྱི་
གཏམ་བརྗོད་པས། དེ་ལ་མི་རྣམས་ཡིད་མ་ཆེས་ཏེ། སྤྲེའུ་གྱད་བྷ་ལ་མ་དའི་
སྒྲུང་བཏང་ནས་བོད་ཀྱི་རིགས་རྒྱུད་རྣམས་དད་དོ། ། ལས་ཀྱི་འབྲས་བུས་
སངས་རྒྱས་གསུངས་པའི་མདོ་སྡེ་དང་སྦྱར་བས་དེར་ཡིད་ཆེས། ལུང་གི་ཆོས་
གོ་བར་བྱ་བའི་ཆེད་དུ་སྒྲུང་རྒྱུད་མང་པོ་ཡང་བྲིས་སོ། །ནེའུ་ཙོའི་སྒྲུང་དང་།
སྤྲེའུ་སྒྲུང་དང་། བྱའི་སྒྲུང་ལ་སོགས་པ་ཡིན། དེ་ལྟར་བྲིས་པས་ལུང་བསྟན་གྱི་
ཆོས་ལས་ཡིད་ཆེས་ཐོབ་པ་ཡིན་ནོ། །བསླབ་པ་གསུམ་ལ་སློབ་སླ་བའི་ཕྱིར་
དགོངས་ནས་ནད་གསོས་པ་་བས་ཕན་ཆེ་བ་བསླབ་པ་ གསུམ་གྱི་འབྲས་བུ་
བསྟན་ནས། བོན་ཤ་བ་ནམ་མཁའ་ལ་སྒྲོ་བ་ཡང་ཀ་བ་ཤིང་ལོ་ཅན་གྱི་ནང་
ལོགས་སུ་གཡུང་དྲུང་བོན་གྱི་རྒྱུད་རིས་སུ་བྲིས། བོན་ཡ་འདོན་པའི་ཤ་བ་སྐད་
འདོན་པ་དང་། འདབ་ཆགས་མཁའ་ལ་འཕུར་བ་དང༌། རྟ་བ་བང་རྒྱུག་པ་
དང་། བོན་གྱི་རྫུ་འཕྲུལ་དེ་རྣམས་ཀྱིས་བསླབ་པ་གསུམ་ལ་བཀོད་དུ་བཏུབ་པ་
ཡིན་ནོ། །ཞེས་དང་། ཡང་དེ་དུས་བོད་རང་ལ་བག་ཆགས་སུ་གྲུབ་ཞིང་ཀུན་
གྱི་དད་མོས་སུ་གྱུར་བའི་ཡུལ་ཏེ་བོན་ལ་སྨད་པ་མི་འབྱུང་ཕྱིར་དང་བོན་གྱི་རིག་
པའི་གཞུང་ལུགས་རྒྱལ་བསྟན་སྤེལ་བའི་མཐུན་རྐྱེན་དུ་མངོན་ཕྱིར་དང་། ཡང་
ན་རྨོངས་བའི་མུན་པར་ལུས་པའི་བོད་རྣམས་སྨིན་གྲོལ་ལ་འགོད་པ་དང་དེར་
བརྟེན་ནས་རྟོགས་དཀའ་བའི་རྒྱལ་བསྟན་གྱི་གནད་ཀྱི་མདུད་པ་རྣམས་གྲོལ་
བའི་ཆེད་དུ་བོན་གྱི་རིག་པ་དཔེ་བརྡར་འདྲེན་པ་དང་། ཡང་ན་བན་བོན་
གཉིས་ཀྱི་འབྲེལ་བའི་སྐོར་ལ་སྒྲུང་གཏམ་གསར་བ་བཟོ་བསྒྲིགས་བྱས་ཏེ་དྲིལ་
བསྒྲགས་ཀྱི་ལས་ལ་ཞུགས་པ་ཡང་དེར་འདི་སྐད་དུ། དེས་ན་བོན་སྟོན་པ་
གཤེན་རབ་མི་བོ་དེ་ཡང་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་ཀྱི་
《བཀའ་ཆེམས་ཀ་ཁོལ་མ།
ཤོག་ངོས༢༥ ༣ནས་༢༥༥བར་ན་གསལ་
]
122



སྤྲུལ་བ་ཡིན་ནོ། །དེ་ཅིའི་ཕྱིར་ཞེ་ན་སྔོན་བསྐལ་པ་ཚེ་ལོ་ཁྲི་ཐུབ་པའི་དུས་སུ་
སངས་རྒྱས་འོད་སྲུངས་ཀྱི་བསྟན་པ་ ཤར་ནས་ གནས་ཏེ་ནུབ་པའི་ ཤུལ་དུ།
ཤཱཀྱ་ཐུབ་པའི་བསྟན་པ་མ་ཤར་བའི་བར་སྐབས་དེར་ཆོས་ཀྱི་བསྟན་པ་གང་ཡང་
མེད་པར། སེམས་ཅན་ཉོན་མོངས་ཤིང་སྡུག་བསྔལ་བ་ལ། ཐུགས་རྗེ་ཆེན་པོ་
འཕགས་པ་སྤྱན་རས་གཟིགས་དབང་ཕྱུག་དེའི་ཐུགས་རྗེས། ནུབ་ཕྱོགས་ཞང་
ཞུང་གི་ཡུལ་དུ་སྟོན་པ་གཤེན་རབ་མི་བོར་སྐུ་སྤྲུལ་ནས། འཁོར་གཡུང་དྲུང་
སེམས་དཔའ་སེམས་མ་རྣམས་ཀྱིས་བསྐོར་ནས། འཛམ་བུའི་གླིང་པའི་སེམས་
ཅན་རྣམས་ལས་ཕན་པ་ཡུན་རིང་དུ་བཏགས་པས། དེས་ན་གང་ལ་ གང་
འདུལ་དེ་ལ་དེར་སྟོན་པ། ཞེས་བྱ་བ་འབྱུང་ངོ། །ཚུལ་དེ་རྣམས་ཆོས་འབྱུང་
ལོ་རྒྱུས་གཞན་དུའང་མང་དུ་འཁོད་ཡོད་པ་མཁས་པའི་དགའ་སྟོན་དུ། བོན་
སྒྲུང་ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་བྲིས་ནས་ཡོད་སྐད། དེ་ཡིས་
བོད་རྣམས་ཅུང་ཟད་བློ་ཁ་ཕྱེ། ཞེས་འབྱུང་བས་ན། ནང་བསྟན་འདྲེན་པའི་
གོ་རིམ་ཁྲོད་བོད་མིས་ཐབས་སྣ་ཚོགས་སྤྱད་མཐར་སྒྲུང་ལྡེའུ་བོན་གསུམ་འདི་
བསླབ་པ་གསུམ་གྱི་དོན་རྟོགས་བྱེད་ཀྱི་ཐབས་ལམ་དམ་པར་གོ། དེར་བརྟེན།
སྒྲུང་གི་རིག་གནས་ནི་གནའ་བོའི་བོད་ཀྱི་རིག་གནས་ཀྱི་གྲུབ་ཆ་གཙོ་བོ་ཞིག་
ཡིན་པར་མ་ཟད་ནང་སྒོས་ནང་བསྟན་བདེ་བླག་ངང་གངས་ཅན་གྱི་ལྗོངས་སུ་
སྤེལ་བ་ལ་ནུས་བ་ཆེན་པོ་འཐོན་ཡོད་པས་བོད་ཀྱི་རིག་གནས་ཀུན་གྱི་མ་ལྟ་བུ་
ཡིན་ཟེར་བ་དེའི་དོན་ཡིན་པ་དང་གཅིག ། གཉིས་ནས་སྒྲུང་གི་རིག་གནས་
འདི་བོད་ཀྱི་སྲོལ་རྒྱུན་རིག་གནས་ཀུན་གྱི་མ་ལྟ་བུ་ཡིན་པར་མ་ཟད། བོད་ཀྱི་
རིག་གནས་དང་ལྷག་པར་དུ་བོད་ཀྱི་ངག་ཐོག་རིག་གནས་ཀྱི་དྭངས་མའམ་
ནོར་བུ་དགོས་འདོད་ཀུན་འབྱུང་ལྟ་བུའང་ཡིན་ནོ། །
བཀའ་ཆེམས་ཀ་ཁོལ་མ། » ཤོག་ངོས༢༥༥ནས་༢༥༦བར་ན་གསལ།
123



མི་རིགས་ཕལ་མོ་ཆེའི་རིག་གནས་དེ་ངག་ཐོག་དང་ཡིག་ཐོག་གཉིས་
ཀྱིས་གྲུབ་ལ། ངག་ཐོག་ནས་བརྡ་སྤྲོད་སྟངས་ནི་མི་རིགས་གང་དང་གང་ཡིན་
ཀྱང་འཚོ་གནས་ཀྱི་ཆ་རྐྱེན་གལ་ཆེན་ཞིག་ཡིན། དེ་བས་མི་རིགས་ཤིག་ལ་ཆ་
མཚོན་ན་ཡིག་ཐོག་གི་རིག་གནས་མེད་ཀྱང་སྲིད་ངག་ཐོག་གི་རིག་གནས་ནི་ཅི་
ནས་ཀྱང་མེད་དུ་མི་རུང་བ་ཞིག་ཡིན། ངག་ཐོག་གི་རིག་གནས་བྱུང་བའི་དུས་
ཚོད་ནི་ཡིག་ཐོག་གི་རིག་གནས་ལས་ཆེ་ཆེར་སྔ་བར་མཐོང་སྟེ། དེ་ཡང་སྙན་
པའི་གྲགས་པ་སྲིད་ན་མཐོ་བའི་དབྱིན་ཇི་རྒྱལ་ཁབ་ཀྱི་ཨའོ་ཁི་སི་ཧྥའོ་ཏི ( Ox-
ford) སློབ་གྲྭ་ཆེན་མོའི་ཆེད་མཁས་ཨན་ཏུང་ཉི་མཱ་ན་ལི་བྱ་བས་བརྟག་དཔྱད་
རུ་ཁག་ཆུང་ཆུང་ཞིག་སྣེ་ཁྲིད་དེ་ཞིབ་འཇུག་བྱས་པ་བརྒྱུད་གསར་རྟོགས་བྱུང་བ་
ནི། མིའི་རིགས་ལ་ངག་ཐོག་གི་སྐད་བརྡ་དར་མགོ་ཚུགས་པ་ནས་ད་ལྟའི་བར་
དུ་ལོ་ངོ་ཁྲི་བཅུ་གཉིས་ནས་ཁྲི་ཉི་ཤུ་སོན་ཡོད། ཡིན་ནའང་། མིའི་རིགས་ལ་
ཡིག་ཐོག་གི་ཟིན་ཐོ་བྱུང་ཚུན་ནམ་མིས་ཡི་གེ་བེད་སྤྱོད་བྱེད་མགོ་ཚུགས་པ་ནས་
ད་ལྟའི་བར་དུ་ལོ་ཡི་འཁོར་མོ་སྟོང་ཕྲག་ལྔ་ལས་ཕྱིན་མེད་པ་ཚོར། གལ་ཏེ་མིའི་
རིགས་ཀྱིས་སྐད་ཆ་བཤད་ཐུབ་པ་བྱུང་ཚུན་གྱི་ལོ་ཁྲི་བཅུ་བོ་( ཉུང་རྩིས་བྱས་ན་
མ་མཐའ་ཡང་ལོ་ཁྲི་བཅུ) དེ་ལོ་གཅིག་ལ་ཆ་བཞག་ནས་རྩིས་ན། འཛམ་གླིང་
དུ་ཆེས་ཐོག་མར་ཡི་གེ་བེད་སྤྱོད་བྱེད་མཁན་གྱི་ཨབ་ཅེ་ཕུ་ཐུའི་མི་རིགས་ཀྱི་ཡི་གེ་
ནི་ལོ་དེའི་ཟླ་བཅུ་གཉིས་པའི་ཚེས་བཅུའི་ཉིན་བྱུང་བ་སྟེ། དེ་ནི་ལོ་གཅིག་གི་ཟླ་
བ་བཅུ་གཅིག་འདས་རྗེས་གཟོད་ཁོ་ཚོས་ཡི་གེ་བྲི་ཤེས་པར་གྱུར་བ་དང་། རྒྱའི་
རུས་ཁྲམ་སྟེང་གི་ཡི་གེ་ཉིད་ཟླ་བཅུ་གཉིས་པའི་ཚེས་བཅོ་བརྒྱད་ལ་དར། ཀྲུང་
གོའི་མིས་ཐོག་མར་གསར་བསྐྲུན་བྱས་པའི་པར་འདེབས་ཀྱི་ལག་རྩལ་ནི་ལོ་དེའི་
ཟླ་བཅུ་གཉིས་པའི་ཚེས་ཉེར་བཞིའི་ཉིན་དར། ད་ལྟ་བཀོལ་སྤྱོད་བྱེད་བཞིན་
པའི་གློག་གི་དྲ་གནས་ནི་ལོ་དེའི་ཟླ་བ་བཅུ་གཉིས་ཚེས་སུམ་བཅུ་སྟེ་ནམ་དགུང་
དུས་ཀྱི་ཆུ་ཚོད་བཅུ་གཉིས་དང་སྐར་མ་ཉེར་བཞིར་དར་བ་ལྟར་རོ། །
124



དེ་ཡང་གནའ་རྫས་བརྟག་དཔྱད་རིག་ པའི་ ཡིག་ཆ་ ལྟར་ན། བོད་
ཁམས་སུ་མིའི་རིགས་རྒྱུད་དར་ནས་ལོ་ཡི་འཁོར་མོ་ཁྲི་བཅུ་ལྷག་འདས་ཤིང་།
སྤྱི་ལོ་བདུན་པར་ད་གཟོད་བོད་ཡིག་དར་མགོ་ཚུགས། དེ་ལྟར་བརྩིས་ན།
བོད་ལ་ཡི་གེ་བྱུང་ནས་ལོ་ངོ་ཆིག་སྟོང་སུམ་བརྒྱ་ལས་འགྱངས་མེད། དེས་ན་ཧ་
ལམ་ལོ་ཡི་འཁོར་མོ་དགུ་ཁྲི་བརྒྱད་སྟོང་བདུན་བརྒྱའི་རིང་ལ་བོད་འདི་ཡི་གེ་མེད་
པར་ལུས། དེ་ཡང་མིའི་ རིགས་ རྒྱུད་བྱུང་ཚུན་ནས་བསམ་བློའང་དེ་དང་
བསྡོངས་ནས་བྱུང་ཡོད་པ་གོར་མ་ཆག་ལ། བསམ་བློ་ཡོད་ན་ཤེས་རིག་ཀྱང་
བསམ་བློ་འཕེལ་བའི་འགྲོས་དང་བསྟུན་ནས་འབྱུང་སྲིད་པས་ན། ཡི་གེ་མེད་
པའི་དུས་ཡུན་རིང་པོའི་ཁྲོད་དུ། བོད་ཀྱི་ཤེས་རིག་འདི་ཅི་ལྟར་འཛིན་སྐྱོང་
སྤེལ་གསུམ་བྱས་ཞེ་ན། ངག་ཐོག་གི་རིག་གནས་རྐྱང་བར་བརྟེན་པ་ལས་
གཞན་དུ་མ་མཆིས་སོ། ། གལ་ཏེ་རང་རེས་ཡིག་ཐོག་གི་རིག་གནས་ཁོ་ནར་
ཡིད་རྟོན་དང་དང་བ་མཛད་ནས་ངག་ཐོག་གི་རིག་གནས་སྣང་མེད་དུ་བསྐྱུར་
ན། རང་རེ་བོད་པའི་ལོ་ངོ་དགུ་ཁྲི་ལྷག་རིང་གི་རིག་གནས་ལ་སྣང་མེད་བྱས་པ་
དང་དེ་དུས་ཀྱི་རིག་གནས་རྣམས་ཤེས་རྟོགས་ཟབ་མོ་འབྱུང་དཀའོ། །
125



ལེའུ་གཉིས་པ། སྒྲུང་ལྡེའུ་བོན་གསུམ་གྱིས་
ཆབ་སྲིད་ཅི་ལྟར་བསྐྱངས་ཚུལ།
གནའ་བོའི་བོད་མིའི་སྒྲུང་ལྡེའུ་བོན་གསུམ་ལ་བརྟེན་ནས་ཆབ་སྲིད་
བསྐྱངས་སྲོལ་འདིར་གོ་རྒྱུ་ཤིན་ཏུ་མང་པོ་ཞིག་འདུག་པས་ཅུང་རྒྱས་ཙམ་གླེང་
སྟེ། སྒྲུང་གིས་ཆབ་སྲིད་བསྐྱངས་ཚུལ་དང་། བོན་གྱིས་ཆབ་སྲིད་བསྐྱངས་
ཚུལ། ལྡེའུས་ཆབ་སྲིད་བསྐྱངས་ཚུལ་བཅས་གསུམ་དུ་དབྱེ་ནས་གླེང་བར་བྱ་བ་
དང་པོ། སྒྲུང་གིས་ཆབ་སྲིད་བསྐྱངས་ཚུལ།
སྒྲུང་ལྡེའུ་བོན་གསུམ་གྱིས་ཆབ་སྲིད་སྐྱོང་སྲོལ་འདི་དངོས་ཤུགས་གཉིས་
སུ་ཕྱེ་ནས་བརྗོད་པ་ལ། །
གཅིག དངོས་སམ་ཐད་ཀར་རྒྱལ་སྲིད་བསྐྱངས་ཚུལ།
རྒྱལ་རབས་དང་པོ་གཉའ་ཁྲི་བཙན་པོ་ནས་མགོ་ཚུགས་ཤིང་། དེ་གཙོ་
བོ་བོན་ཀྱིས་ཆབ་སྲིད་སྒྲུང་དང་བོན་གཉིས་ཀྱིས་གཙོ་བོར་བཟུང་། ཁྱད་པར་
དུ་གཉའ་ཁྲི་རང་གི་སྒྲུང་ནས་མགོ་བརྩམས་ལ། དུས་མཚུངས་སུ་ཆབ་སྲིད་ཀྱི་
འཁོས་ཀྱང་བོན་གྱིས་སྐྱོང་མགོ་ཚུགས་པར་སྣང་། དེ་ཡང་གཉའ་ཁྲི་ཁྲི་ལ་
126



འདོན་མཁན་ནི་སྐབས་དེའི་ཤེས་པ་ཅན་བཅུ་གཉིས་ཡིན་པ་རྒྱལ་རབས་ལོ་
རྒྱུས་དག་ཏུ་གསལ་ལ། སྐབས་དེར་བོད་ཡུལ་རྒྱལ་ཕྲན་སིལ་མ་བཅུ་གཉིས་
ཀྱིས་དབང་བསྒྱུར་བའི་དུས་ཡིན་པས་ཤེས་པ་ཅན་བཅུ་གཉིས་ནི་རྒྱལ་ཕྲན་སིལ་
མ་བཅུ་གཉིས་རེ་རེ་ནས་ཐོན་པའི་ཚབ་བྱེད་ཀྱི་མི་སྣ་རེ་ཡིན་ཚེ་ལ། མི་སྣ་དེ་
དག་ནི་རྒྱལ་ཕྲན་དེ་དག་ཁྲོད་ཀྱི་སྤྱོད་ལམ་ཁྱད་དུ་འཕགས་ཤིང་། བློ་གྲོས་ཀྱི་
རྩལ་དང་ལྡན་པའི་སྐྱེ་བོ་འབའ་ཞིག་ཡིན་པར་སྣང་བས་དེ་དག་གིས་རང་རང་
རྒྱལ་ཕྲན་གྱི་དྲེགས་ཞན་ཡོངས་ཀྱི་ཚབ་བྱས་ནས་སྤྱི་ལ་དབང་བའི་རྒྱལ་པོ་ཞིག་
བཙལ་བའི་ལས་ལ་གཞོལ་བའི་ཚེ་ན་གཉའ་ཁྲིར་ཁད་པ་དང་གཉའ་བར་ཁྲི་
བཏགས་ནས་རྒྱལ་ཁྲིར་མངའ་གསོལ་ཕྱིར་གཉའ་ཁྲི་བཙན་པོ་ཐོགས། གཉའ་
ཁྲིའི་འབྱུང་ཁུངས་སྐོར་ལ་བན་བོན་གཉིས་ཀྱི་བཤད་ཚུལ་མི་འདྲ་ལ། བོན་རང་
ལ་ཡང་བཤད་ཚུལ་མི་འདྲ་བ་གཉིས་ཡོད་དེ། བོན་གྱི་བཤད་ཚུལ་གཉིས་པོ་ནི་
བསྒྲགས་པ་བོན་ལུགས་དང་ཡང་གསང་མེ་མིན་ལུགས་སོ། ། དེའི་སྐོར་གོང་
དུ་བཀོད་ཟིན་ཀྱང་འདིར་དགོས་དབང་གིས་ཡང་བསྐྱར་བརྗོད་དགོས་བྱུང་བ་
དང་། ཡང་བོན་གྱི་ཡིག་ཆ་ལ་ལར་ད་དུང་གསང་བ་ཆོས་ལུགས་བྱ་བ་ལ་བཤད་
ཚུལ་མི་འདྲ་བ་གཉིས་བྱུང་བ་གོང་དུ་གཉའ་ཁྲིའི་སྒྲུང་གི་སྐབས་སུ་བཤད་ཟིན་
པ་དེ་ནི་སངས་རྒྱས་ཆོས་ལུགས་བྱུང་རྗེས་ཀྱི་བཞེད་ཚུལ་ཞིག་ཡིན་པ་རྟོགས་
ནུས་པ་མ་ཟད། སངས་རྒྱས་ཆོས་ལུགས་ཀྱི་རྗེས་སུ་འབྲངས་མཁན་གྱི་མཁས་
པ་དག་གི་བཞེད་ཚུལ་ཞིག་ཀྱང་ཡིན་འདོད་པས་འདི་སངས་རྒྱས་ཆོས་ལུགས་
ཀྱི་བཞེད་སྲོལ་དུ་བརྩིས་ན་འོས་སྙམ་མོ། ། སྒྲུང་དེ་རྣམས་ཅི་ལྟ་བུ་ཡིན་པ་དང་
དགོས་པ་ཅིའི་ཕྱིར་བྱུང་བ་ཡིན་ཞེ་ན། དེ་ནི་སྤྱིར་བཏང་གི་ངག་རྒྱུན་གྱི་སྒྲུང་
ལྟར་དམངས་ཕལ་བ་དག་གིས་ཐོལ་བྱུང་དུ་གླེང་ཞིང་རྒྱུན་འབྱམས་སུ་གྱུར་པ་
ཞིག་མ་ཡིན་པར། སྒྲུང་དེ་གསུམ་པོའི་ནང་དོན་ལ་ཁྱད་པར་ཤིན་ཏུ་ཆེ་ཞིང་རེ་
རེར་བྱུང་བའི་རྒྱུ་རྐྱེན་ཀྱང་ངེས་ཅན་རེ་ཡོད་དེ། ཅུང་ཟད་བཀྲལ་ན། ད་ལྟ་
127



ཀུན་ལ་ཤིན་ཏུ་གྲགས་ཆེ་ཞིང་བདག་ཅག་ལ་རྒྱུས་མངའ་བ་ནི་གཉའ་ཁྲི་བཙན་
པོ་གནམ་རིམ་པ་བཅུ་གསུམ་གྱི་སྟེང་ནས་སར་བྱོན་ཏེ་མི་ཡི་རྗེ་བོར་ཕྱུང་ཚུལ་
ཉིད་ཡིན་ལ་དེར་བསྒྲགས་པ་བོན་ལུགས་ཞེས་བྱ། ཆོས་འབྱུང་མཁས་པའི་
དགའ་སྟོན་དུ། གཉའ་ཁྲི་བཙན་པོ་བོད་ཡུལ་རྗེར་གཤེགས་ནས། ། བོད་
འབངས་བདེ་ཞིང་སྐྱིད་པར་མཛད་པ་ཡིན། །འདི་ཉིད་མི་ཡི་ཡུལ་དུ་བྱོན་ཚུལ་
ནི། ། གནམ་གྱི་རིམ་པ་བཅུ་གསུམ་སྟེང་ཞེས་པ། ། གཟུགས་ ཁམས་ འོད་
གསལ་གྱིས་ནི་ལྷ་རིས་ནི། ། སྤྱན་རས་གཟིགས་ཀྱིས་བྱིན་གྱིས་བརླབས་པའི་
མཐུས། །ཐུགས་རྗེ་ས་སྟེང་གཤེགས་སྟེ་མི་རྗེ་མཛད། །འདི་ལ་བསྒྲགས་པ་
བོན་ལུགས་ཅེས་གྲགས་ཀྱང་། །ཞེས་འབྱུང་བ་འདིར་ཡང་བོན་པོའི་བཤད་
ཚུལ་དང་བན་དེའི་བཤད་ཚུལ་གཉིས་བསྲེས་ཡོད་པ་ཤིན་ཏུ་གསལ་ན་ཡང་།
བཤད་ཚུལ་འདིའི་ཁུངས་བོན་པོ་ཡིན་ཏེ།
ཅན་ལྔ་ལོག་དྲུག་ཞེས་བྱ་བའི་གཉའ་ཁྲིའི་སྒྲུང་རབས་ཆེན་མོ་ཞིག་ཡོད་
པ་དེ་ལས་བྱུང་བ་ཡིན། དེ་ལ་ཆོས་འབྱུང་མཁས་པའི་དགའ་སྟོན་དུ་ཡང་།
སྤྱིར་ཡོ་ག་ལྷ་གྱེས་ཅན་གྱི་ལུགས་ལ་རྩིབས་ཀྱི་ལྷ་ཀརྨ་ཡོལ་སྡེས་སྤྱན་དྲངས་པ་
དང་། །ལྷ་གླིང་རུ་དཀར་སོགས་དཀོར་ནོར་བརྫངས་ཚུལ་སོགས་དང་། སྲིད་
པའི་ལྷ་ཕལ་ཆེར་གྱི་བྱུང་ཚུལ་དང་བཅས་པ་སྣང་ངོ་། །མི་རྗེ་ལྷས་མཛད་འཛམ་
གླིང་ཡུལ་གཞན་ལས། །ཁྱད་དུ་འཕགས་པར་འཆད་ཕྱིར་དམད་མི་བྱ། །ཞེས་
པ་འདི་བོན་གྱི་བཤད་སྲོལ་ཅན་ལྔ་ལོག་དྲུག་ལས་བྱུང་བར་གསལ་ལ། འདིའི་
ནང་དུ་བོན་ལུགས་སུ་དར་བའི་གཉའ་ཁྲིའི་སྒྲུང་གི་ནང་དོན་ཡོངས་རྫོགས་
འདུས་སོ། འདིའི་ནང་གཉའ་ཁྲི་ལྷའི་གནས་སྐབས་ཀྱི་རབས་དང་བོན་གྱི་སྲིད་
པའི་ལྷ་རྣམས་ཀྱི་བྱུང་བ་བརྗོད་པ་མ་ཟད་མིའི་ཡུལ་དུ་ཕེབས་པའི་སྒྲུང་གི་སྐོར་
ཡང་འདུ་ལ། ལྷག་པར་དུ་བསྒྲགས་པ་བོན་ལུགས་ཀྱི་སྒྲུང་ལས་གཞན་པའི་
ཡང་གསང་མི་མིན་གྱི་ལུགས་ཀྱང་འདུའོ། ། ཅན་ལྔ་ལོག་དྲུག་ལ་ལྡེའུ་ཆོས་
128



འབྱུང་ལས། གསང་བ་བོན་ལུགས་འདོད་ཁམས་ལྷ་ལས་ཆད་སྐད་པ། དེ་ལ་
སྤྱི་དོན་ཕྱེད་དང་གཉིས་ཀྱིས་སྟོན། ། ཅན་ལྔ་ལོག་གནོན་གསང་བ་ཡང་ཆུང་
ཕྱེད་སྐད་པ། བོད་གློ་བུར་རྒྱལ་པོ་ལ་གླེང་བའི་ཚིག་ཕྱེད་དང་བདུན་གྱིས་སྟོན་
ཏེ། ཞེས་འབྱུང་པ་མདོར་ན་ཡོ་ག་ལྷ་གྱེས་ཅན། ཡེ་སྨོན་ཆོ་རབས་ཅན། ལྷ་
རབས་མཆེད་བཞི་ཅན། ཟངས་མ་གཞིག་རལ་ཅན། ལྟབ་མ་དགུ་བརྩེགས་
ཅན། ཟིང་བོ་མགོ་སྔོན་ཅན། གསང་བ་ཕྱག་རྒྱ་ཅན་རྣམས་སོ། །འོ་ན་ཅན་
ལྔ་ལོག་དྲུག་གི་སྒྲུང་རབས་ཆེན་མོ་དེ་ཅི་ལྟར་ལགས་ཞེ་ན། དེའི་སྐོར་ལྡེའུ་ཆོས་
འབྱུང་(ཟུར1) དང་ཞང་བོད་ཀྱི་ལོ་རྒྱུས་ལྷ་རྒྱུད་རིན་ཆེན་ཕྲེང་བ་མ་བཅོས་
གསེར་གྱི་ཡང་ཞུན་བྱ་བ་སོགས་སུ་འབྱུང་བ་གོང་དུ་གཉའ་ཁྲིའི་སྒྲུང་གི་སྐབས་
སུ་བརྗོད་ཟིན་ཀྱང་འདིར་སྐབས་དོན་གྱིས་སླར་ཡང་སྙིང་པོར་དྲིལ་ཏེ་དཀྱུས་
གཅིག་ཏུ་བཀོད་ན་འདི་ལྟར།
ཡོ་ག་ལྷ་གྱེས་ཅན་གྱི་སྒྲུང་ནི། དུས་དེ་ཙམ་ན་བོད་ཁམས་ཕ་དགུ་ལ་
རྒྱལ་ཕྲན་བཅུ་གཉིས་ཀྱི་སྲིད་མ་ཐེག་སྟེ། མདུན་མ་བསྡུས་ནས་མཆིད་གྲོས་
པས། འོ་སྐོལ་ལ་རྗེ་བདེན་པ་མཐུ་དང་རྫུ་འཕྲུལ་ཅན་གཅིག་བཙལ་དགོས་
ནས་ཡོད་ཅེས་ཀུན་གྱིས་བགྲོས་གླེང་བས། བོན་པོ་ཡོན་ཏན་བཅུ་གཉིས་ཀྱིས་
ན་རེ། ལ་ལྷ་མགོན་བུ་དང་རྨུ་རྗེ་ཐང་གི་སྲས་མོ་ཆུང་བ། དྲེ་མི་དྲེའི་རྩིབ་མའི་
གོ་བར་ནས་བལྟམས་ནས་བྱོན་པར་གྲགས་པ། རྩིབ་གྱི་ལྷ་ཀརྨ་ཡོལ་ལྡེའུ་ལ་
ཞུས་དང་ཟེར། དེ་ལ་ཞུས་པས། བཀའ་ཡི་བོན་འབངས། མགོ་ནག་གི་རྗེ་
འདོད་ན། སྨུ་ཡུལ་ངང་འབྲང་ལྕང་འབྲང་བྱ་བ་ན། གསེར་མཁར་གཡུ་པད་
ཅན་གྱི་ནང་ན་ལྷ་ཡི་གདུང་། རྨུ་ཚ་ལྷ་རྗེ་ཉག་རུ་བཙན་པོ་བྱ་བ་བཞུགས་ཀྱི་
ཞེས་དང། དེ་ནི་རིམ་པ་བུ་གསུམ་གྱི་སྟེང་ན། ཡབ་ལྷ་བརྡལ་དྲུག་དང་།
ཡུལ་རྨུ་བཙུན་དྲི་སྨན་དུ་བཤོས་པའི་སྲས་ཁྲི་བདུན་བར་གྱི་ཚིག་ཁྲི་ཉག་ཁྲི་
བཙན་པོ་མཐུ་དང་རྫུ་འཕྲུལ་ཆེ་བས་བོན་མགོ་ནག་གི་སྤྱན་དྲོངས་ཤིག་ཅེས་
129



ལུང་བསྟན་པ་བཞིན། བོད་ཀ་གཡག་དྲུག་གི་རྗེར་གཤེགས་པ། ཡོག་ཀུན་གྱི་
རྗེ་འདོད་ཁམས་ལྷ་ནས་གྱེས་ཚུལ་བསྟན་པའོ། །ཞེས་པ་ལྟར་རྗེ་རྒྱལ་པོ་ལྷ་
ནས་བབ་པའི་གཏམ་དང་། ཡེ་སྨོན་ཆོ་རབས་ཅན་དང་ལྷ་རབས་མཆེད་བཞི་
ཅན་གཉིས་ཀྱང་ལྷའི་གནས་སྐབས་ཀྱི་གཉའ་ཁྲི་གཙོའི་ཁྲི་བདུན་གྱི་ལོ་རྒྱུས་
སོ། །
ཟངས་མ་གཞུག་རལ་ཅན་ཞེས་པ་ནི་ཕྱུ་ཡབ་ལྷ་བརྡལ་དྲུག་གི་སྲས་བར་
གྱི་བདུན་ཚིགས་དེས་ཡུམ་གྱི་ལྷུམས་ནས་གསོལ་བ། ཀྱེ་ཡུམ་གཅིག་ཡར་
གཤེགས་ན་ཡུམ་གྲོངས་འགྲོ། མར་གཤེགས་ན་སྲས་མནོལ་བས་སྒལ་བའི་
མཁར་གཅིག་དབྱེ་བར་གསོལ་ནས། སོག་ཕྲག་གཡས་པའི་སྐྲ་ཉག་མ་གཅིག་
ལ་འཁྲིལ་ནས་བྱོན་པས། ཁྲི་ཉག་རེ་བཙན་པོ་ཞེས་གྲགས་ཚུལ་དང་། སྒལ་མ་
གཞུག་རལ་ཟངས་ཐལ་དུ་དབྱེ་བས། ཟངས་མ་གཞུག་རལ་ཅན་ཞེས་བྱའོ། །
ཞེས་དང་། དེར་ཁྲི་བདུན་ཚིགས་ཀྱི་སྲས་ཏེ། ཡར་ཡབ་དང་གཅེན་གསུམ་ལ་
གནོད། མར་ཡུམ་དང་གཅུང་གསུམ་ལ་གནོད་ནས། ཡབ་ཡུམ་གྱིས་ཞང་ཞུང་
ཡུལ་དུ་སོང་ཞིག་ཅེས་བཀའ་བགོས་ཏེ་བཞུགས་ཤིང་འགྲོར་མ་ཉན་པ། དཀོར་
གྱི་རྣམ་པ་མང་པོ་དང་། སྐུ་སྲུང་བློན་རིན་ཆེན་མཆེད་བདུན་དང་། སྐུ་ལྷ་ལྷ་
ཀ་ཡ་དང་། མུ་ཡ་དང་ལྷེ་གླང་རུ་དཀར་དང༌། དུང་འཕར་པོ་འཕར་ཆུང་དང་
བཅས་བྱིན་པ་རྣམས་ཁྱེར་ནས་གནམ་རིམ་པ་བཅུ་གསུམ་གྱི་སྟེང་ནས་ཞང་པོ་
རྨུ་རྗེ་བཙན་པོའི་ཡུལ། རྨུ་ཡུལ་ངང་འབྲང་ལྕག་འབྲང་དུ་གཤེགས་ཏེ་བཞུགས་
སོ། །དེ་ནི་ཟངས་མ་བཞུགས་རལ་ཅན་ནམ། སྒལ་མ་གཞུག་རལ་ཅན་གྱི་
གྱེས་ཚུལ་ ལོ། ། ཞེས་དང་། ལྟབ་མ་ དགུ་ བརྩེགས་ཅན་ གྱི་ གྱེས་ཚུལ་ནི།
གཤེགས་རབས་ཉི་ཤུ་རྩ་བདུན་སྐད་པའི་ཐོག་མ་སྟེ། ཕ་བ་ཐག་རིང་རྩེ་དགུ་ལ་
དགུ་ཞེས། དུས་དེ་ལ་བོན་ཁམས་ཕ་དགུ་ལ་རྒྱལ་ཕྲན་བཅུ་གཉིས་ཀྱི་སྲིད་མ་
ཐེག་སྟེ། བོན་པོ་ཡོན་ ཏན་ཅན་རྣམས་ལ་རྩིབས་ཀྱི་ལྷ་ ཀརྨ་ལྡེའུས་རམ་
13)



འདེགས་བྱས་ཏེ་རྨུ་གཡུལ་ངང་འབྲང་ལྕང་འབྲང་དུ་སོང་ནས། ཀྱེ་རྗེ་ཉ་རི་
བཙན་པོ་ཡུལ་ག་གཡག་དྲུག་གི་ས་མ་གི་བོན་འབངས་ཕ་དགུ་ནི་རྗེ་མི་བཞུགས།
ཁ་ཐོག་ཚད་ཀུན་ནི་རྗེ་ནམ་ལ་གཡག་མ་མཆིས་རུང་རི་ཀུན་ཀྱང་གཡག་རྗེ་མེད་
ཀྱི་རྗེར་གཤེགས་འཚལ། དུད་རྐྱེན་མེད་ཀྱི་རྐྱེན་དུ་གཤེགས་ཞུས་པས། རྗེ་ཡི་
ཞལ་ནས་མ་གི་ན་རྐྱེན་སྣ་ཚོགས་ཡོད། སྐུ་ཡོད། དུག་ཡོད། སྡང་ཡོད། དགྲ་
ཡོད། གདོན་ཡོད། རྫུན་ཡོད། སྲི་ཡོད། གཅན་ཡོད། བྱད་སྟེམས་ཡོད།
གཡོ་ཡོད། ང་མི་འགྲོ་གསུང་། དེར་ཡོན་ཏན་ཅན་དག་གིས་ཡང་བསྐྱར་ཞུས་
པར། སྐུ་ལ་ལན་མཆིས། དུག་ལ་སྨན་མཆིས། སྡང་ལ་བྱམས། དགྲ་ལ་ཟིན།
གདོན་ལ་ལྷ། རྫུན་ལ་བདེན། སྲི་གཅན་ལ་མནན་ཐབས། བྱད་སྟམས་ལ་
བསྒྲལ་ཐབས། གཡོ་ལ་དྲངས་སོགས་མཆིས་པས། འོ་སྐོལ་ཞང་ཞུང་བོན་དང་
གཉེན་དུའང་ཉེ་མི་རྗེ་མེད་ཀྱི་རྗེ། གཡག་བདག་མེད་ཀྱི་བདག་ཏུ་ཅིས་ཀྱང་
གཤེགས་པར་འཚལ་ཞུས་པ་དང་པས། འབྱོན་པར་ཞལ་གྱིས་བཞེས་ཏེ། ཡབ་
ཀྱིས་བྱིན་པའི་དཀོར་ནོར་རྣམས་དང་། ཞང་པོ་རྨུ་རྗེས། རྨུ་ཁབ་ཤོལ་མོ། རྨུ་
མོག་རྨུ་ལུགསྨུ་མདུང་ཟགས་ཡགརླུ་ཕུབ་གོང་ཁྱད། རྨུ་ཞགས་རང་བཀོན་
སོགས་གནང་། ཡུམ་གྱི་མེ་རྫས་ཆུ་སྣོན་མཆིག་རང་ཐག་སོགས་གནང་། ཡབ་
ཀྱིས་གནང་བ་མདའ་དཔལ་གྱིས་རང་འཕེན། དཔལ་གྱི་གཞུ་རང་རྡུང་། ཁྲབ་
ཕུབ་རང་གོན། མདུང་རང་འདེབས། ཕྱ་ཚངས། དྲི་གཤིན། འདུར་གཤིན་
ལ་སོགས་པ་བྱིན་ནོ། །དེ་ནས་རྫུ་འཕྲུལ་གྱི་བརྡ་མཚོན་ཏེ་གཤེགས་རབས་ཉི་
ཤུ་རྩ་བདུན་བཞེས་པའི་ཐོག་མར། དོག་ཡབ་ཀྱི་ཆར་གཤེགས་ནས་བབ་དེ།
ཕ་བ་ཐག་རིང་རྩེ་དགུ་ལ་དགུ། འཚེ་མི་འཚེ་བཙུགས། དུང་ཕར་བོ་འཕར་བོ་
འཕར་ཆུང་གིས་སྒྲ་བསྒྲགས། རྨུ་འབྲང་ཟགས་ཡག་ལ་ཕྱག་འཇུས། རྨོ་སྐས་
རིམ་པ་དགུ་ལ་ཞབས་བརྟེན་ནས། ནམ་མཁའ་ལ་འཕྲུལ་ཙམ་གཤེགས་པ་
131



དང་གཅིག་གོ ། 1ཞེས་པ་ལྟར་རྒྱལ་སྲིད་བོན་ཀྱིས་ཁ་ལོ་བསྒྱུར་ཏེ་སྲིད་ཀྱི་
དགོས་པ་བཞིན་གཉའ་ཁྲིའི་སྒྲུང་ལྷ་སྒྲུང་ཅན་དུ་སྤེལ་བ་ཡོ་ག་ལྷ་གྱེས་ཅན་དང་།
ཡེ་སྨོན་ཆོ་རབས་ཅན། ལྷ་རབས་མཆེད་བཞི་ཅན། ཟངས་མ་གཞུག་རལ་
ཅན། ལྟབ་མ་དགུ་བརྩེགས་ཅན་རྣམས་ཀྱིས་མཚོན།
དྲུག་པ་ཟིང་བོ་མིག་སྔོན་ཅན་གྱི་གྱེས་ཚུལ་ནི། དེ་ནས་གནམ་མཐོང་
སྔོན་གྱི་མིག་ཕྲེང་ཕྱེ། སྤྲིན་ཟིང་ཟིང་གི་གོ་བསལ་ནས་ས་དོག་ལ་གཟིགས་པས།
རི་གཟིགས་ཀྱི་ནང་ནས་བོན་རིའི་ལྷ་མཐོ་ཤིང་བཙན་པ་མ་གཟིགས། ཡུལ་
གཟིགས་ཀྱི་ནང་ནས་ ཡུལ་ ཡར་ མོ་ གསུམ་ ལས་ བཟང་ ཞིང་ གཤིན་ པ་ མ་
གཟིགས། འབྲོག་གཟིགས་ཀྱི་ནང་ནས་ཡུལ་ཡར་མོ་རྣམ་གསུམ་ལས་བཟང་
ཞིང་གཤིན་པ་མ་གཟིགས། འབྲོག་གཟིགས་ཀྱི་ནང་གི་ནང་ནས་ཡར་འབྲོག་
རྣམ་གསུམ་ལས་གཞོན་ཆུ་བཟང་བ་མ་གཟིགས་ནས། ངོ་མཚར་བའི་འཕྲུལ་
རྩལ་གྱིས་ལྷ་ལམ་བརྒྱུད་རྨུ་ཐག་ལ་འཇུས། རྨུ་སྐས་ལ་བབས་ཏེ། གཡུ་ཡུལ་
ཡམ་ཁང་དུ་གཤེགསསོ། །དེ་ནས་གཡུ་ཡུལ་དྲང་བར་གཤེགས་སོ། །དེ་ནས་
བླ་འབྲུམ་གྱང་མདོར་གཤེགས་སོ། ། དེ་ནས་ནག་པ་བྱ་ཚང་ཅན་དུ་གཤེགས།
དེ་ནས་ཤིང་མུ་ལེ་གྲུམ་ཤིང་གི་རྩར་གཤེགས། དེ་ནས་མི་ཡུལ་ཐང་དུ་བབ་ཏེ་ལྷ་
གོས་སིལ་མ་སྤངས་ནས་མི་གོས་དར་ཟབ་གསོལ། ལྷ་བསང་ག་བུར་སྤངས་
ནས་མི་བསང་སྣ་མོ་གསོལ། ལྷ་སྐྱེམས་བྱང་བུ་སྤངས་ནས་མི་སྐྱེམས་སྔོན་མོ་
དང་འབྲས་ཆང་སྔོན་མོ་གསོལ་ནས། མི་ཡུལ་གྱི་མཐིལ་ཐང་དུ་གཤེགས་སོ། །
དེ་ནས་མཚོ་དང་སྐྱེའི་འགྲམ་དུ་གཤེགས། དེ་ནས་བྲག་གི་བྲག་དམར་པོར་
གཤེགས། དེ་ནས་བླ་མ་དྭངས་མ་འབྲིང་བཅུར་གཤེགས། དེ་ནས་དོགས་མོ་
] 《ཞང་བོད་ཀྱི་བསྟན་འབྱུང་ལོ་རྒྱུས་ལྷ་རྒྱུད་རིན་ཆེན་ཕྲེང་བ་མ་བཅོས་གསེར་གྱི་ཡང་ཞུན་
བཞུགས་སོ།》 ཤོག་ངོས་༨༠ན་གསལ་
132



དོག་ཉིན་དུ་གཤེགས། དེ་ནས་ཉག་ཉི་རྒྱབ་དམར་དུ་གཤེགས། དེ་ནས་
དྭགས་ཡེན་མཁར་དུ་གཤེགས། དེ་ནས་བྲ་ལ་སྒོ་དྲུག་ཏུ་གཤེགས། དེ་ནས་སྒོ་
དྲུག་གི་བྲུད་གྱི་བྲམ་སྣར་བྱོན་སྐབས། མོན་གྱི་ལྟས་ངན་དུ་བཏང་བ་བྱིས་པ་ཁྲེ་
ཁྲེ་ཅན་ལུས་ལ་སྤུས་བརྒྱན་པ་དང་གསུམ་དང་འཕྲད་ནས། དེ་གསུམ་བཟུང་
སྟེ་ཁྲིད་པས་བྱིས་པ་གསུམ་གྱིས་མོན་དུག་གི་ཕབ་སྦྱར་ཏེ་སྐུ་ཚེ་གཅོ་གཤེན་
གསུམ་ལ་མནོལ་ཕབས་ནས། སྤུ་བོའི་ཐེའུ་རང་གཏུམ་པོ་དང་མཐུན་སྡེབ་
གནས། ལྡེ་ཉག་རི་ཐེའུ་རང་གིས་ཁྱུར་མིད་བཏང་བ་དང་། དེ་ནས་ཐེའུ་རང་
དེ་དང་མི་མོ་བྱ་བཙུན་མ་གཉིས་བཤོས་པའི་ཚེ་ཉག་རིས་ཐེའུ་རང་བྲང་སྒོ་དབྱེ་
ནས་གཤེགས། དེ་ལ་མི་མོ་བྱ་བཙུན་མའི་སྐུ་རུམ་ནས་ཐོན་པས། ཐེའུ་རྒན་
མཚན་ནས་མིང་ལ་ཐེ་བྲང་མ་སྙ་ཨ་བེ་ར་བྱ་བར་བཏགས་སོ། །དེ་ནས་ཤར་ལ་
འབྲིང་ལུང་ནས་གཤེགས། དེ་ནས་དྲིང་བྲམ་སྤར་གཤེགས། ལྷ་ལུང་སྟག་པར་
གཤེགས། དེ་ནས་ཀྲུ་མ་སྤྱང་བར་གཤེགས། དེ་ནས་ཡར་ཁྱིམ་སོགས་ཀར་
གཤེགས། དེ་ནས་ཁྱིམ་བུ་གོར་གོར་དུ་གཤེགས། དེ་ནས་གཙང་ཐུད་གསུམ་
དུ་གཤེགས། དེ་ནས་ཙན་དང་སྒོ་བཞིར་གཤེགས། དེ་ནས་འཕར་པོ་ཟོ་བྲང་
དུ་གཤེགས་ན་སྐུ་མཁར་ཡུམ་བུ་བླ་སྒང་བརྩིགས་ཏེ། སུམ་པ་ཤངས་ཀྱི་རྒྱལ་པོ།
སུམ་པའི་བོན་པོ་ ཨ་ཡོང་རྒྱལ་བ་བཏུལ་ལོ། ། སྣུབས་སྲིད་པས་རྒྱལ་ཕྲན་
འབངས་སུ་འདས་སོ། །དེ་དག་ནི་ཡོ་ག་ལྷ་ནས་གྱེས་ཚུལ་གླེང་བའོ། །འདི་ལ་
སྔ་རབས་དང་ཕྱིས་འབྱུང་གི་བོད་ཀྱི་མཁས་དབང་སོ་སོའི་བསྟན་འབྱུང་རྣམས་
སུ་བསྒྲགས་པ་ལྷ་ལས་འཆད་པས་བོན་ལུགས་སོ། ། །
བདུན་པ་གསང་བ་ཕྱག་རྒྱ་ཅན་གྱི་གྱེས་ཚུལ་ལ། མི་མིན་ཕོ་ལྷ་དཀར་པོ་
ཐེ་བྲང་ཞེས་གསང་བའི་བོན་ལུགས་གླེང་བར་མི་འཐད་པར། རྗེ་ཡི་ངན་སྒྲེང་
རྗེ་ལ་མཚང་བསྔོགས་པས། འོ་སྐོལ་རྨངས་བས་གླེང་ལ་མི་འཐད་སྐད། ཅེས་
དང་། ཡང་ལུང་དེ་ཉིད་ལས། ཡང་གསང་མི་མིན་ལུགས་གླེང་བ། སྤུ་ཡུལ་མོ་
133



བཙུན་གོང་རྒྱལ་ལ། ཐེའུ་རང་སྤུན་དགུ་སྐྱེས་པ་ལས། ཆུང་དག་ཨུ་བེ་ར་ནས་
འཆད་པའོ། །ལྷ་སྲས་གཉའ་ཁྲི་བཙན་པོ་ཁོང་ལྷ་སྲས་མི་གསུམ་གྱི་རིགས་རུས་
སུ་སྣང་ཚུལ་བསྟན་པ་རྣམས་ལས། འདྲེ་ཐེའུ་རང་གི་རིགས་སུ་བརྫུས་ཚུལ་
མཛད་པ་དེར། གསང་བ་ཕྱག་རྒྱ་ཅན་ཞེས་དོན་དུ་རྗེ་རྒྱལ་པོའི་རྔན་མཚང་དུ་
འགྲོ་བར་དོགས་ནས། བསྒྲགས་པ་བོན་ལུགས་ལས། ཐེ་བྲང་སྐྱེལ་འདེབས་
བྱས་པ་དེ་རྗེ་ཡི་རྔན་མཚང་ལགས་པས་གསང་བ་ཕྱག་རྒྱས་གཟེར་གདབ་པར་
སྐད་པ་དང་ཡང་དེ་ལ། རྗེ་ལ་རྔན་མ་བསྒྲེང་། ཞེས་དང་། དེ་ནི་འོ་སྐོལ་
དམངས་ཕལ་བ་རྣམས་ཀྱིས་གླེང་ལ་མི་འཐད་པར་ལགས་སྐད་དོ། ། ཞེས་
སོགས་ཀྱིས་གསང་བར་བྱས། གསང་བ་ཕྱག་རྒྱ་ཅན་ནི་གཉའ་ཁྲིའི་སྒྲུང་ལ་
བོན་ལུགས་སུ་བསྒྲགས་པ་བོན་ལུགས་དང་ཡང་གསང་མི་མིན་ལུགས་གཉིས་
ཡོད་པའི་ནང་གི་ཕྱི་མ་སྟེ་ཡང་གསང་མི་མིན་ལུགས་ཡིན་ཏེ། དེ་ཉིད་གསང་
བར་འགེབ་དགོས་པའི་རྒྱུ་མཚན་ནི་སྐབས་དེའི་སྲིད་ཀྱི་ཇུས་ཐབས་ཤིག་སྟེ།
བོད་ཀྱི་ རྒྱལ་ པོའི་ བསྙེད་ དང་ བཀུར་ བསྟི་ དང་ སྲིད་ དབང་ ལ་ གནོད་ པར་
བསམས་ནས་རྒྱལ་པོ་ཐེ་རང་གི་རྒྱུད་ལས་སྐྱེས་པའི་དངོས་ཡོད་ཀྱི་ལོ་རྒྱུས་དེ་
གབ། གསང་བ་ཕྱག་རྒྱ་ཅན་ཞེས་དྲགས་པོའི་རྒྱས་བཏབ་སྟེ་གཞན་སུ་ཞིག་
གིས་ཀྱང་གླེང་མི་ཆོག་པའི་བཀས་བཅད། དེ་ལས་ལྡོག་སྟེ་ཡོ་ག་ལྷ་གྱེས་ཅན་
དང་ཡེ་སྨོན་ཆོ་རབས་ཅན། ལྷ་རབས་མཆེད་བཞི་ཅན། ཟངས་མ་གཞིག་
རལ་ཅན། ལྟབ་མ་དགུ་བརྩེགས་ཅན། ཟིང་བོ་མགོ་སྔོན་ཅན་ལ་ སོགས་
གནམ་རིམ་པ་བཅུ་གསུམ་གྱི་སྟེང་ནས་མིའི་རྗེར་བྱོན་ཚུལ་གྱི་སྒྲུང་དམངས་ཕལ་
བར་སྤྱི་བསྒྲགས་བགྱིས་སོ། །ཅན་ལྔ་ལོག་དྲུག་གི་སྒྲུང་དེ་ཉིད་ཐོག་མར་བོན་
ཤེས་པ་ ཅན་ བཅུ་ གཉིས་ ཀྱིས་ གཉའ་ ཁྲི་ གནམ་ རིམ་ པ་ བཅུ་ གསུམ་ནས་
གཤེགས་ཚུལ་གྱི་སྒྲུང་ཕྲན་བུ་དེ་ལས་མཆེད་ཅིང་། བར་དུ་ཁུ་སྟོན་དང་རྒྱལ་
གཤེན་ཞང་བློན་ལ་སོགས་པས་རིམ་པར་ཇེ་རྒྱས་སུ་རྒྱ་བསྐྱེད། མཇུག་ཏུ་ཡོ་ག་
134



ལྷ་གྱེས་ཅན་དང་ལྟེབ་མ་དགུ་བརྩེགས་ཅན་ལ་སོགས་པས་མཚན་པའི་བསྒྲགས་
པ་བོན་ལུགས་དང་ཡང་གསང་མི་མིན་ལུགས་བཅས་སྒྲུང་རབས་རྒྱ་ཆེན་པོ་ཞིག་
དུ་གྱུར་བའོ། ། གཞན་ཡང་གསང་བ་ཆོས་ལུགས་ཀྱི་སྒྲུང་དེ་ཡང་གཉའ་ཁྲིའི་
སྒྲུང་གི་མ་ལག་ཆེན་པོ་ཞིག་ཡིན་ལ་ཕྱི་རབས་ཀྱི་ཆོས་འབྱུང་ཁག་ཏུ་སྒྲུང་འདིར་
ཚད་མར་བྱེད་པ་ལ། དེ་ནི་ནང་བའི་བསྟན་པ་དར་རྗེས་སུ་བྱུང་བའི་གཉའ་
ཁྲིའི་སྒྲུང་ཡིན་པས་འདི་རྒྱས་པ་གཤམ་ནས་འཆད་པར་འགྱུར་རོ། ། །
གཞན་ཡང་སྒྲུང་གི་རྩ་བ་ནི་ཕྱུ་གཤེན་དང་སྣང་གཤེན། འཕྲུལ་གཤེན།
སྲིད་གཤེན་ཞེས་བྱ་བའི་བོན་པོ་དེ་རྣམས་ཀྱི་ཆོ་གའི་ཁུངས་ཆོ་རབས་ཞེས་
པའམ་ཆོག་རབས་ཞེས་བྱ་བ་སྔོན་ཐོག་མའི་དུས་སུ་སྣོད་བཅུད་ཐམས་ཅད་
སྲིད་པའི་སྒོ་ང་ལས་ཅི་ལྟར་གྲོལ་ཚུལ་དང་། ལྷ་ཀླུ་གཉན་གསུམ་ཅི་ལྟར་གྲོལ་
སྟངས། མིའི་རིགས་བརྒྱུད་འཕེལ་ཚུལ་ལ། མི་དང་སྣང་སྲིད་ཀྱི་ལྷ་འདྲེའི་བར་
ལ་འབྲེལ་བ་ཅི་ལྟར་བྱུང་ཚུལ། ཕན་གནོད་ཀྱི་ནུས་ཤུགས་ཅི་འབྱུང་བ། ཆོ་
གའི་བྱེད་ལས་དང་དགོས་པ་སོགས་ཀྱི་སྐོར་མང་པོ་ཞིག་ཡོད་པ་དེ་དག་དང་
འབྲེལ་བ་ཡོད་ལ། དེ་དག་ནི་བོན་དང་ལུ་གུ་རྒྱུད་དུ་འབྲེལ་ཅིང་ཡོད་པས་བོན་
སྒོ་བཞི་དར་བས་སྲིད་པའི་ཆོག་རབས་དག་ཀྱང་ཤུགས་ལ་མི་དར་ཐབས་མེད་
བྱུང་བས་སྒྲུང་ནི་བོན་གྱི་བྱེད་ལས་དང་ནང་དོན་ཁྱད་པར་བ་ཞིག་ཏུ་གྲུབ་ཡོད།
འདི་ཕྱི་ཕྱོགས་ཀྱི་མཁས་པ་དག་གི་ལྷ་སྒྲུང་ཆོ་གའི་གཞུང་ལུགས་དང་མ་བགྲོས་
རང་མཐུན་དུ་སྣང་།
གོང་དུ་འཁོད་ཟིན་པ་བཞིན། བོད་ཀྱི་ལོ་རྒྱུས་དེབ་ཐེར་རྣམས་སུ་ཆབ་
སྲིད་སྒྲུང་ལྡེའུ་བོན་གྱིས་བསྐྱངས་ཞེས་པའི་མཚན་གཞིར། རོ་ལངས་གསེར་
སྒྲུབ་གྱི་སྒྲུང་དང་མ་སངས་ཀྱི་སྒྲུང་། མཆིལ་བའི་སྒྲུང་སོགས་བཀོད་ཡོད་པ་ལ།
རོ་ལངས་གསེར་སྒྲུབ་ཀྱི་སྒྲུང་ནི་སྔོན་སློབ་དཔོན་ཀླུ་སྒྲུབ་དང་རྒྱལ་བུ་བདེ་སྤྱོད་
བཟང་པོས་མཛད་པའི་རོ་དངོས་གྲུབ་ཅན་གྱི་སྒྲུང་ངོ་མཚར་རྨད་བྱུང་ཞེས་པ་
135



དང་སློབ་དཔོན་ཀླུ་སྒྲུབ་རང་གིས་མཛད་པའི་རོ་ལངས་གསེར་འགྱུར་གྱི་སྒྲུང་ལ་
སོགས་པར་འབྲེལ་བ་ཡོད་པར་མཁས་པ་དག་གིས་བཞེད་ཀྱང་ལུང་གི་སྒྲུབ་བྱེད་
དཀོན་པའི་རྐྱེན་གྱིས་དེ་ལྟར་ཡིན་མིན་ཁ་ཚོན་གཅོད་དཀའ་ན་ཡང་། མ་
སངས་ཀྱི་སྒྲུང་དང་མཆིལ་བའི་སྒྲུང་ནི་བོད་རང་ལ་སྔ་མོ་ནས་ཡོད་པའི་སྒྲུང་
དག་ཡིན་པ་ལུང་དང་རིག་པས་གྲུབ་བོ། །དེ་ཡང་མ་སངས་ནི་ཡོངས་གྲགས་སུ་
ཐེལ་རང་ངམ་ཐེ་བྲང་བྱ་བ་དེ་ཡིན། དེ་ནི་མི་མ་ཡིན་གྱི་གྲས་སུ་བརྩི་ལ།
དམངས་ཁྲོད་ཀྱི་ངག་རྒྱུན་དང་འཚོ་བའི་ཁྲོད་དུ་རྟག་ཏུ་ཐེའུ་རང་གི་ཆོ་འཕྲུལ་
ཡིན་ལུགས་ཀྱི་གཏམ་ཡ་མཚན་ཅན་མང་པོ་གླེང་སྲོལ་ཡོད། མ་སངས་ཀྱི་སྒྲུང་
ནི་བོན་དང་འབྲེལ་བ་ཡོད་པའི་སྔོན་གྱི་བྱུང་རབས་བརྗོད་པའི་སྒྲུང་གཏམ་གྱི་
རིགས་རྣམས་ཡིན་ལ། སྒྲུང་གཏམ་དེ་རིགས་སུ་མ་སངས་བྱ་བའི་མི་མ་ཡིན་གྱི་
རིགས་རྣམས་ཇི་ལྟར་མིའི་རིགས་དང་འབྲེལ་བ་བྱུང་ཚུལ་དང་མ་སངས་དང་
འབྲེལ་བ་ཡོད་པའི་སྐྱེ་བོ་དེ་རིགས་ལ་ཐུན་མོང་མ་ཡིན་པའི་རྩལ་དང་ནུས་པ་ཇི་
ལྟ་བུ་ཡོད་ཚུལ་བརྗོད་པ་ལ། བོད་ཀྱི་ལོ་རྒྱུས་དང་སྤྱི་ཚོགས་ཐོག་ཏུ་མ་སངས་
ཀྱི་སྒྲུང་དང་དེའི་སྣང་ཚུལ་ཅི་ལྟར་ཡོད་ཚུལ་སྐོར་ལ་ནམ་མཁའི་ནོར་བུ་མཆོག་
གིས་སྡོམ་བྱས་པ་འདི་ལྟར། མ་སང་གི་སྒྲུང་སྐོར་དཔེ་མཚོན་ན་བོད་ཀྱི་ཡུལ་
འདིར་སྔོན་ཐོག་མ་མིའི་འགྲོ་བ་མེད་པའི་སྐབས་དེར་བོད་ཀྱི་སྣོད་བཅུད་ཐམས་
ཅད་མ་སང་སྤུན་དགུས་དབང་བྱས་ཚུལ་གྱི་སྒྲུང་དང་། བོད་ཀྱི་མི་བརྒྱུད་བྱུང་
ནས་ཀྱང་འགྲོ་བ་མིའི་ཚོགས་དང་མ་སང་གི་བར་འབྲེལ་བ་རྣམ་པ་སྣ་ཚོགས་པ་
བྱུང་མྱོང་བའི་སྒྲུང་དང་། མིའི་འགྲོ་བ་འགའ་ཞིག་མ་སང་དང་མཉེན་སྡེབས་
བྱས་པ་ལས་རིགས་བརྒྱུད་མཆེད་ཚུལ་གྱི་སྒྲུང་དང་། མ་སང་གིས་འཕྲུལ་གྱིས་
བཟོས་པའི་གོ་མཚོན་ནམ་ཡོ་བྱད་ཅི་རིགས་པ་རྣམས་མིའི་ལག་ཏུ་ཇི་ལྟར་བྱུང་
བའི་སྒྲུང་དང་། མ་སང་གི་རྗེ་བོས་སྐྱེས་བུ་མཐུ་ཆེན་པོ་དང་སྟོབས་ཆེན་པོ་དང་
འབྱོར་བ་ཆེན་པོ་རྣམས་ལ་རྒོལ་བ་བྱེད་པའི་སྒྲུང་དང་། མཐུ་ཆེན་པདྨ་སཾ་བྷ་
136
ir is
in



ཝས་མ་སང་གི་རྗེ་བོ་དམ་ལ་བཞག་པས་དམ་ཅན་རྣམས་ལེགས་པར་གྱུར་པ་དེ་
ལྟ་བུའི་སྒྲུང་དང་། ཐག་རིང་གི་མགྲོན་པོ་དང་ཚོང་པ་འགའ་ཤས་མ་སང་གི་
གྲོགས་པོར་ཆགས་ནས་དེ་རྣམས་ལ་མ་སང་གི་རོགས་རམ་ཐོབ་ཚུལ་གྱི་སྒྲུང་
དང་། བྲོ་པ་འགའ་ཤས་ཀྱིས་མ་སང་སྒྲུབ་པས་དངོས་སུ་གྲུབ་པ་སྟེ་མ་སང་
གིས་རྒྱུན་པོའི་གྲོགས་བྱས་པའི་སྒྲུང་དང་། ཐ་ནའང་བོད་ཀྱི་ཤོ་པ་ཚོས་བྷོ་རྩེ་
བའི་སྐབས་སུ་ཕྱོགས་འབོད་སྐད་ཤུགས་ཆེན་པོས་བྱེད་སྲོལ་ཡོད་པ་དེའི་རྒྱུ་མཚན་
ཇི་ལྟར་བྱུང་པའི་ཚུལ་ཡང་། གནའ་དུས་སུ་མ་སང་ལ་རྒྱུས་ཆེ་བའི་ཤོ་པ་འགས་
མ་སང་ཕྱོགས་ལས་དགྱེས་པར་ཤེས་ནས་ཤོ་རྩེ་སྐབས་སུ་སྐད་ཤུགས་ཧ་ཅང་ཆེན་
པོས་ཕྱོགས་འབོད་བྱས་པས་མ་སང་དངོས་སུ་འོང་སྟེ་ཕྱོགས་པ་དེ་ལ་རོགས་རམ་བྱས་པ་
དང་ཕྱོགས་འབོད་བྱེད་པའི་སྐབས་སུ་ཡང་ཤོ་གྲངས་རྩིས་ནམ་རྒྱུན་ལས་ཅུང་མི་འདྲ་
བའི་སྐད་ལུགས་ཤིག་ཡོད་པ་སྟེ་དཔེར་ན། བྲོ་གྲངས་གཉིས་པ་ལ་པ་ར་དང་
གསུམ་པ་ལ་སུག བཞི་ལ་ཚིགལྔ་ལ་ཁ། དྲུག་ལ་འབྲུགབདུན་ལ་རི། བརྒྱད་
ལ་ཤ། དགུ་ལ་དགུ། བཅུ་ལ་ཆུ། བཅུ་གཅིག་ལ་ཐོག་གམ་ཡང་ན་ཐོ་གེ་དང་།
བཅུ་གཉིས་ལ་འཇམ་མ་ཡང་ན་ཅ་ལ་ཞེས་པ་མ་སང་གི་ཤོ་སྐད་ཀྱིས་བོས་པས།
གང་བབ་པའི་ཤོ་མིག་དེ་རིང་མ་སང་གི་བབ་སར་བྱས་ཚུལ་གྱི་སྒྲུང་དེ་རིགས་
དང་། བོད་ཀྱི་ཡུལ་ཕལ་མོ་ཆེར་དགུན་དུས་གངས་ཀྱི་སྟེང་དུ་རྐང་པ་ཡ་གཅིག་
གི་རྗེས་གསལ་པོར་མཐོང་བ་དེ་རིགས་ཐེའུ་རང་རྐང་གཅིག་ཅེས་པ་རྐང་པ་ཡ་
གཅིག་ལས་མེད་པ་ཞིག་ཡོད་དེའི་རྗེས་ཡིན་ཚུལ་དང་། ཐེའུ་རང་རྐང་གཅིག་
གི་སྒྲུང་མང་དུ་བཤད་སྲོལ་འདུག་པ་དེ་དག་གིས་མཚོན་མ་སང་གི་སྒྲུང་མི་ཉུང་
བ་ཞིག་ཡོད་ངེས་པ་ནི་བཤད་མ་དགོས། ཞེས་གསུངས་ལ། བོད་ཀྱི་ལོ་རྒྱུས་
སྟེང་དུ་གྲགས་ཆེ་བའི་མ་སང་གི་སྒྲུང་ནི་ཇི་ལྟ་བུ་ཡིན་པ་དང་། དེ་ཆབ་སྲིད་
དང་འབྲེལ་བ་ཡོད་དམ་མེད། ཡོད་ན་དེས་རྒྱལ་སྲིད་ཇི་ལྟར་བསྐྱངས་སམ།
དེའི་སྐོར་ལ་ལོ་རྒྱུས་སྨྲ་བ་དག་གིས་མིང་ཙམ་བཟླས་པ་ལས་ཞིབ་ཕྲ་ཅི་ཡང་མི་
137



གསལ་ན་ཡང་། འདིར་ཁོ་བོས་ལོ་རྒྱུས་སྟེང་དུ་བོད་ཀྱི་ལོ་རྒྱུས་དང་ནང་སྒོས་སུ་
ཆབ་སྲིད་ལ་འབྲེལ་བ་ཡོད་པའི་མ་སང་གི་སྒྲུང་བྱ་བ་ཞིག་དངོས་ནས་བྱུང་མྱོང་
སྙམ་པའི་ངེས་ཤེས་རྙེད་པ་འདི་ལྟར། ལོ་རྒྱུས་ཡིག་ཆ་དག་ཏུ་འབྱུང་བའི་མ་
སང་གི་སྒྲུང་ལ་གྲགས་ཆེ་བ་ནི་གཉའ་ཁྲི་བཙན་པོའི་སྒྲུང་གི་བྱེ་བྲག་ཡང་གསང་
མི་མིན་གྱི་ལུགས་བྱ་བ་དེ་ཡིན་ཏེ། སྒྲུང་དེ་ལྡེའུ་ཆོས་འབྱུང་ལྟར་ན། ཡང་
གསང་ཐེ་བྲང་ལས་ཆད་གཉའ་ཁྲིར་བཏགས་སྐད། ཡུལ་སྤོ་བོའི་ཡུལ་ནས་སྤུའི་
མི་མོ་མོ་བཙུན་བྱ་བའི་རུམ་ནས་ཐེ་བྲང་སྤུན་དགུ་སྐྱེས་པའི་ཆུང་དག་ཐེ་བྲང་མ་
སྙ་ཨུ་བེ་ར་བྱ་བ། ལྕེས་གདོང་གི་དཀྱིལ་འཁོར་ཁེབས་པ། ཕྱག་སོར་དྲ་བར་
འབྲེལ་བ་ཤིན་ཏུ་གདུག་རྩུབ་ཅན་དང་ནུས་མཐུ་ཆེ་བ་གཅིག་བྱུང་བས། འདི་
མཐུ་དྲགས་སྤྲུགས་དགོས་ཟེར་ནས་སྤོ་བོའི་ཡུལ་གྱི་བན་བོན་ནུས་མཐུ་ཅན་
རྣམས་ཀྱིས་ཐེ་བྲང་སྐྱས་འདེབས་བྱས་ནས་བོད་དུ་སྤྲུགས་པ་ལ། དེར་བོད་ཀྱི་
མི་རྗེ་འཚོལ་བ་དང་ཕྲད་ནས་ཁྱོད་ཅི་འདྲ་ཞིག་ཡིན་བྱས་པས། ང་སྤོ་བོའི་ཡུལ་
གྱི་མི་གཅིག་ཡིན་ཟེར་བས། འོ་ན་ཕྱག་སོར་དང་ལྕེ་ངོ་མཚར་ཆེ་བ་གཅིག་
འདུག་པ། ཁྱོད་ལས་ནུས་མཐུ་འདྲ་བ་ཅི་ཡོད་བྱས་པས། ཁོ་ན་རེ་ནུས་མཐུ་
དང་རྫུ་འཕྲུལ་ཆེ་དྲགས་པས་ཕྱུགས་པ་ཡིན་ཟེར། འོ་ངེད་ཀྱི་རྗེ་བཅོལ་ལོ་བྱས་
ནས། གཉའ་བའི་ཁྲི་ལ་བླངས་ནས་འདི་རྗེ་གཉའ་ཁྲི་བཙན་པོ་ཡིན་བྱས་ནས་
རྗེ་བཅོལ་བའི་ལོ་རྒྱུས་གདའ་སྟེ། དེ་ནི་རྗེའི་རྔན་ནམ་མཚང་ལགས་སོ། །
སྒྲུང་དེར་བཤད་པའི་མ་སང་གི་སྒྲུང་ནི་ལྷ་སྒྲུང་བསྲེས་པའི་གཉའ་ཁྲིའི་
ལོ་རྒྱུས་ངོ་མ་ཡིན་ནའང་། དེ་མི་མ་ཡིན་དང་འབྲེལ་བ་ཡོད་པར་མ་ཟད། དེ་
ལས་སྐྱེས་པའི་རིགས་ཀྱི་གང་ཟག་རྣམས་བཞིན་བྱད་མི་སྡུག་ཅིང་འཇིགས་སུ་
རུང་པར་མཐོང་པས་གཉའ་ཁྲིའི་མཚན་སྙན་དང་སྲིད་ཀྱི་བྱ་བ་ལ་གནོད་པར་
ཤོག་ངོས༢༢༦དུ་གསལ།
| 《ལྡེའུ་ཆོས་འབྱུང་།
138



དོགས་ནས་བན་བོན་གཉིས་ཀྱིས་ལོ་རྒྱུས་དངོས་དེ་བཀབ། རང་རང་གི་ལྟ་བ་
ལྟར་བསྒྲགས་པ་བོན་ལུགས་དང་གསང་བ་ཆོས་ལུགས་ཞེས་བྱ་བའི་སྒྲུང་གཏམ་
གཞན་པ་གཉིས་སོ་སོར་སྤེལ་བའི་ཕྱིར། རྒྱུ་རྐྱེན་དེར་བརྟེན། གཉའ་ཁྲིའི་ལོ་
རྒྱུས་ཀྱི་ གཏམ་ལས་མ་སང་ གི་སྒྲུང་དང་དེར་འབྲེལ་གྱི་ སྒྲུང་གཏམ་རྣམས་
དམངས་ཕལ་བའི་ཁྲོད་དུ་རྒྱུན་འབྱམས་སུ་དར་ཐུབ་མེད་པས། སྤྱིར་མ་སང་
གི་སྒྲུང་བྱ་བ་ཡང་ཀུན་ལ་རྒྱུས་མེད་ལྟར་གྱུར་ནས་མིང་གི་ལྷག་མ་ཙམ་དུ་ལུས་
ཡོད། ཡིན་ནའང་མ་སང་གི་སྒྲུང་ནི་གནའ་རབས་བོད་དུ་ཆེས་དར་རྒྱ་ཆེ་བའི་
སྒྲུང་གི་རིགས་ཤིག་ཡིན་པ་ནམ་མཁའི་ནོར་བུའི་གསུངས་ལས་རྟོགས་ཐུབ་ལ།
མ་སངས་ཀྱི་སྒྲུང་དེ་གྲགས་ཆེ་བའི་རྒྱུ་མཚན་ནི་བོད་ཀྱི་སྔ་མོའི་དུས་ཀྱི་ལོ་རྒྱུས་ལ་
གསུབ་ཐབས་མེད་པའི་ཞབས་རྗེས་བཀོད་པའི་རྐྱེན་གྱིས་ཡིན་ཏེ། དེར་ཐོག་
མར་བོད་མིའི་རིགས་རྒྱུད་དང་འབྲེལ་བ་བྱུང་ཞིང་བོད་ཀྱི་ཡབ་མེས་ཀྱི་གྲས་སུ་
གླེང་བ་བཀའ་ཆེམས་ཀ་ཁོལ་མར། དེ་ནས་ཡང་སྤྲེའུ་སྒོམ་གྱིས་བུ་ཚ་བཞི་བརྒྱ་
བོ་དེ་ཚན་པ་བཞིར་གྱེས་ཏེ་འཐབས་པ་དང་། མེས་པོ་སྤྲེའུ་སྒོམ་གྱིས་བར་མི་
བྱས་ནས་ས་ཆ་བཞིར་བགོས་པ་ནི་དབུས་གཙང་རུ་བཞི་ཡིན་ནོ། ། དབུས་
གཙང་རུ་བཞི་འདི་ལྟ་སྟེ། གཡུ་རུ་དང་དབུ་རུ་གཉིས། གཙང་གཡས་རུ་དང་
གཡོན་རུ་སྟེ་བཞིའོ། ། མིང་རུས་ཚན་པ་བཞིར་གྱེས་པ་ནི། ལྡོང་དང་སྟོང་
གཉིས། སེ་དང་སྨུ་གཉིས་ཏེ་བཞིའོ། །ལྡོང་ལས་གཡུ་རུ་བྱིན། སྟོང་ནི་གཙང་
གཡས་རུར་བསྐོས། སེ་ལ་གཙང་གཡོན་རུ་བྱིན། སྨྲ་ནི་དབུ་རུར་བསྐོས་སོ། །
སྐོས་ལུགས་གཞན་ནི་དུས་ཕྱིས་ཀྱི་རྒྱལ་པོ་རྣམས་ཀྱིས་དབང་མཛད་དོ་ཞེས་
ལུང་བསྟན་ནོ། ། ད་རུང་གར་མ་གཏོགས་ཀྱི་རུས་ངན་ཁེངས་པོ་བདུན་བྱ་བ་
བྱུང་སྟེ་འདི་རྣམས་ཡིན་ནོ། ། གར་ལོག་ཀྱངས་སྐད་ཅན་དང་གཅིག་ཀེ་ལེ་མི་ཤ་
ཅནགཉིས། སོག་པོ་སྤྲེ་ལག་ཅན་དང་གསུམ། རྒྱལ་མོ་ཀྱི་ཁྱོ་ཅན་དང་བཞི།
གློ་བུ་མིག་དམར་ཅན་དང་ལྔ། རྡོ་རུ་རྐང་སྔོན་ཅན་དང་དྲུག མོན་བུ་སྤྱི་
139



འདུམ་ཅན་དང་བདུན་ནོ། །ད་རུང་ཕ་སྤྲེའུ་དང་མ་བྲག་སྲིན་མོ་གཉིས་ལ་བུ་
ཚ་རིགས་རྒྱུད་དུ་གྱུར་པ་དཔའ་བོ་མི་རྒོད་མི་གསུམ་བྱུང་པ་ལ། ལྟ་བ་མིག་རྣོ་
དང་། ཉན་པ་རྣ་གསང་དང་། སྙོབ་པ་ལག་རིངས་དང་གསུམ་ཡིན་ཏེ་མ་
སངས་འདི་རྣམས་ཡིན་ནོ། །1ཞེས་པ་ལས་ཤིན་ཏུ་གསལ་ལ། རྗེས་སོར་དེ་
ཉིད་བཙན་པོའི་སྒྲུང་དང་འབྲེལ་བ་བྱུང་ཞིང་དེ་གསང་རྒྱ་བྱེད་པར་བསྒྲགས་
པས། མ་སང་དང་འབྲེལ་བ་ཡོད་པའི་སྒྲུང་གཞན་རྣམས་ཀྱང་མ་བཀག་རང་
འགག་ཏུ་སོང་བར་སེམས། འོ་ན་གསང་རྒྱ་བྱས་པའི་མ་སང་གི་སྒྲུང་འདི་
གཉའ་ཁྲིའི་སྒྲུང་ཁོ་ན་ཙམ་དུ་སྲིད་དམ་ཞེ་ན། མ་ཡིན་ཏེ། མ་སང་ནི་སྐབས་
དེར་མི་དང་འབྲེལ་བ་ཧ་ཅང་དམ་པོ་ཡོད་པའི་མི་མ་ཡིན་གྱི་རིགས་ཡིན་ལ་
གཉའ་ཁྲིའི་གོང་ཙམ་ནས་བོད་ཁམས་མི་མ་ཡིན་ཏེ་མ་སང་རུས་དགུས་དབང་
བསྒྱུར་བའི་ལོ་རྒྱུས་ཡོད་པ་ལྟར་ལ? ། དེ་བོད་དུ་རྒྱལ་པོ་བྱུང་རྗེས་སུ་ཡང་མུ་
མཐུད་ནས་མི་དང་འབྲེལ་བ་བྱུང་བ་མ་ཟད་མུ་མཐུད་ནས་རྒྱལ་རྒྱུད་ཐོག་མ་དེ་
དང་འབྲེལ་བ་བྱུང་བ་དང་། དེའི་རྗེས་ཀྱི་གནམ་ཀྱི་ཁྲི་བདུན་ཀྱང་དེའི་རིགས་
] 《 བཀའ་ཆེམས་ཀ་ཁོལ་མ།》 ཤོག་ངོས༥༨ནས་༥༩བར་ན་གསལ།
2 《མཁས་པའི་དགའ་སྟོན་》ལྟར་ན། བདུན་པ་མ་སང་རུས་དགུས་དབང་བྱས་སྟེ། གཉའ་
གཡའ་སྤང་སྐྱེས། གཱར་ཏིང་ནམ་ཚ། གླེ་ངན་ལམ་ཙང་སྐྱེས། རུ་ཐོག་གར་སྐྱེས། ཤེ་ཏོ་གེར་ཏིང་ནས།
མེ་པད་སྐྱེས། གསང་གེ་འཕྲུད་པོ་ཆེ དྲང་བ་དྲངས་མ་མགུར། བཀོད་སྟེང་ནམ་ཚ། ཡུལ་གྱི་མིང་ནི་
བོད་ཀ་ཉ་དྲུག་ཟེར། །ལག་ཆར་དོང་རལ་གོ་ཆ་ཕུབ་ཆུང་བྱུང་། ཞེས་འབྱུང་ངོ་། །ལྡེའུ་རྒྱ་བོད་ཆོས་
འབྱུང་དུ། དེ་ལ་མ་སངས་རུ་དགུ་ཟེར་ཡང་། མ་སངས་རུ་བརྒྱུད། གཡང་འབྲུམ་སི་ལི་མ་དང་
དགུའོ། །མ་སངས་རུ་བརྒྱུད་ནི། གཉན་མ་སངས་གཡའ་སྤངས་སྐྱེས་དང་གཅིག གར་མ་སངས་གཙོ་
གར་སྐྱེས་ཀྱི་སྡིག་ནམ་ཚད་དང་གཉིས། གཉའ་མ་སངས་ངན་ལམ་གཙང་སྐྱེས་དང་གསུམ། རྔུབ་མ་
སངས་ཐོད་གར་སྐྱེས་དང་བཞི། ཤེ་མ་སངས་ཐོད་དཀར་ནམ་ཚང་དང་ལྔ། མེ་མ་སངས་པདྨ་སྐྱེས་ཀྱི་
སྙིང་ནམ་ཚད་དང་དྲུག མི་མ་སངས་རྒྱ་མཚོ་སྐྱེས་ཀྱི་དྲ་ང་འགུར་དང་བདུན། ཨོད་མ་མ་སངས་སྟོན་
ནས་ཚ་དང་བརྒྱུད་ཅེས་གསུངས། །
140



རྒྱུད་ཡིན་པས་འབྲེལ་ཐག་ཆད་མི་སྲིད་ལ། ལྷག་པར་དུ་གཉའ་ཁྲི། གྲི་གུམ་
སྤུ་དེ་གུང་རྒྱལ་གསུམ་ནི་སྔ་རབས་བོད་ཀྱི་ལོ་རྒྱུས་ལ་འགྱུར་བ་ཆེན་པོ་བྱུང་བའི་
དུས་སྐབས་ཀྱི་རྒྱལ་པོ་གསུམ་ཡིན་པས་དེ་རིགས་དང་འབྲེལ་བ་ཟབ་མོ་ཡོད་
པས་ཁོ་ཚོ་རེ་རེར་མ་སང་དང་འབྲེལ་བ་ཡོད་པའི་སྒྲུང་རེ་བྱུང་མྱོང་བར་འདོད་
དོ། །བཀའ་ཆེམས་ཀ་ཁོལ་མར་ལོ་ངམ་གྱིས་གྲི་གུམ་བཙན་པོ་གྲིར་འགུམས་
དུས་སུ་མ་སང་དང་མཉམ་དུ་རི་ལྟར་གཡོ་ཐབས་བཀོལ་པ་ལ་སོགས་པའི་སྒྲུང་
ལས་གཅིག་ཤེས་ཀུན་གྲོལ་དུ་འགྱུར་སྙམ་སྟེ། གུང་ཁྲི་བཙན་པོའི་སྲས་གྲི་གུང་
བཙན་པོ་དེ་ལ་ཡང་སྤྱི་བོ་ནས་ལྷའི་རྨུ་ཐག་བྱ་བའི་འོད་ཟེར་དཀར་པོ་དེ་ཡོད་
པས་ཁོང་ཡང་མྱ་ངན་ལས་འདས་ཏེ་ལྷ་ཡུལ་དུ་གཤེགས་པའི་དུས་ན། གྲིར་མ་
གུམ་ན་ལྷའི་རྨུ་ཐག་གིས་འདུས་ནས་འོད་ཟེར་དཀར་པོ་གནམ་དུ་ཡལ་ནས་རོ་
མི་ཡོང་བ་ཡིན་ལ། རྒྱལ་པོ་གྲི་གུམ་བཙན་པོ་ལ་སྲས་ཕོ་བོ་གསུམ། ཁོང་རང་
གྲོངས་ནས་སྐྱེས་པའི་བླའུ་ཅིག་དང་བཞི་ཡོད་པའི་ལོ་རྒྱུས་ནི། སྲས་གསུམ་ནི་
ཤ་ཁྲི། ཉ་ཁྲི། བྱ་ཁྲི་གསུམ་ཡིན་པ་ཁོང་ལ་ཁོང་སྤུན་གསུམ་ཡབ་ཀྱི་རྒྱལ་སྲིད་ལ་
མ་འཆམས་པར། ཡབ་ཀྱིས་ཡུལ་གསུམ་དུ་སྤྲུགས་པ་ནི། ཕོ་བོ་ཤ་ཁྲི་ཀོང་པོའི་
ཡུལ་དུ་སྤྲུགས། དེ་འོག་འབྲིང་པོ་ཉ་ཁྲི་ཁམས་ཀྱི་ཡུལ་དུ་སྤྱུགས། དེ་འོག་ཐ་
ཆུང་བྱ་ཁྲི་ནི་གཙང་གི་ཡུལ་སྤྱགས་ནས། རྒྱལ་པོ་གྲི་གུང་བཙན་པོས་སྲས་
གསུམ་སྤྲུགས་ནས། ཁམས་ཀྱི་རྒྱལ་པོའི་སྲས་མོ་བག་མར་བླངས་ཏེ། ཕོ་བོ་
གསུམ་གྱི་ཨ་མས་རྒྱལ་པོའི་རྟ་རྫི་བྱེད་ཀྱིན་ཡོད་པའི་དུས་ན། རྒྱལ་པོ་གྲི་གུང་
བཙན་པོ་དེ་བློན་པོ་དམག་མི་མ་སངས་འབངས་ལི་ངམ་དང་བཅས་པས་ཁ་
ཆེའི་ཡུལ་དུ་དམག་རྒྱབ་ཏུ་བྱིན་ཏེ། ཁ་ཆེ་རྒྱལ་པོ་དང་དམག་གཡུལ་སྤྲད་པས་
བོད་ཀྱི་རྒྱལ་པོའི་དམག་གཡུལ་ལས་རྒྱལ་ནས་ཕྱིར་ལོག་ཀྱིན་ཡོད་པའི་ལམ་
ཁར། རྒྱལ་པོ་བློན་འབངས་དང་མ་སངས་ལི་ངམ་དང་བཅས་པ་རྣམས་ཀྱིས་
མདའི་ཕོག་རྩལ་འགྲན་གྱིན་ཡོད་པས། རྒྱལ་པོ་གྲི་གུང་བཙན་པོའི་མདའ་ནི་
141



ཕ་བོང་ལ་སྒོ་རིབ་བེ་ཐིམ། མ་སངས་ཀྱི་མདའ་ནི་ཕ་བོང་ལ་འདེམ་ཚུགས་ཙམ་
འདུག་པའི་དུས་ན། ཁ་ཆེའི་མི་བཙོན་ལ་ཁྲིད་པ་རྣམས་ན་རེ། བོད་ཀྱི་རྒྱལ་པོ་
དང་མ་སངས་རྣམས་ཀྱིས་གཞུ་སྒོམ་ཙམ། མདའ་ཕྱམ་རྩེ་ཙམ་འཕེན་པ་བྱུང་།
ཕ་གི་འདྲ་བ་ཡ་མཚན་ཆེ་ཟེར་ནས་མི་རྣམས་ཀྱིས་བལྟས་ཙ་ན། ཕ་བོང་ལ་
མདའ་ལྡེམ་ལྡེམ་མེ་དང་སྒྲོ་རིབ་བེ་འདུག་གོ། བློན་པོ་རྣམས་ན་རེ། ཕ་བོང་ལ་
སྒྲོ་རིབ་བེ་བ་ཕ་གི་ནི་རྒྱལ་པོའི་མདའ་ཡིན། ལྡེམ་ཚུགས་ཙམ་ཕ་གི་མ་སངས་
ཀྱི་མདའ་ཡིན་ཟེར། ལི་ངམ་ན་རེ། ཕ་བོང་སྒྲོ་རིབ་བེ་བ་ཕ་གི་མ་སངས་ཀྱི་
མདའ་ཡིན་ལྡེམ་ཚུགས་ཕ་གི་རྒྱལ་པོའི་མདའ་ཡིན་ཟེར་ནས། ལི་ངམ་ན་རེ།
ལི་ངམ་དང་བློན་པོ་མ་འཆམ་པའི་དུས་སུ། རྒྱལ་པོ་དང་མ་སངས་ཀྱི་བར་དུ་སྒྲོ་
རིབ་བེ་བ་དེ་རྒྱལ་པོའི་ཡིན་པ་ལ་མ་སངས་ཀྱི་མདའ་ཡིན་ཟེར་གྱིན་འདུག ང་
རྒྱལ་པོས་མ་སངས་ལ་ཆད་པ་ཚོད་དང་ཟེར་བའི་ཕྲ་མ་བྱུང་བས། དེ་མ་སངས་
ཀྱིས་ཐོས་ནས་ང་ལ་རྒྱལ་པོས་ཆད་པ་གཅོད་ན། རྒྱལ་པོ་གྲོངས་པའི་དུས་རོ་མི་
ཡོང་ཟེར་བ་དེ་བདེན་ནམ་མི་བདེན་ལྟ་བའི་ཆེད་དང་། རྒྱལ་པོ་གྲིར་བཀུམ་
པའི་ཆེད་དུ་མ་སངས་ཀྱི་བསམ་པ་ལ། རྒྱལ་པོའི་སྤྱི་བོ་ན་ལྷའི་རྨུ་ཐག་ཡོད་པ་
བཅད་དེ་གྲོངས་པའི་དུས་ན་རོ་ཡོང་བ་དང་། རྒྱལ་པོ་མདའ་གྲིར་བཀུམ་པའི་
ཐབས་མཁས་པ་ཅིག་བྱེད་དགོས་སྙམ་ནས་ང་ལ་མ་སངས་དང་། ཁྱེད་རྒྱལ་པོ་
གཉིས་མདའ་རྩལ་སུ་ཆེ་འགྲན་པར་འདོད་ན། རལ་གྲི་ཀླད་ལ་སྐོར་གྱིན་ཤོག
ཆུའི་ནང་གི་བ་དམར་གླང་དམར་ལ་སོལ་པའི་སྒྱེ་མོ་འཁོལ་ལ་ཤོགདཔྲལ་བར་
དུང་གི་ཨ་ལོང་དང་དངུལ་དཀར་མེ་ལོང་ཐོགས་ལ་ཤོག་བྱས་ནས་མ་སངས་
ཀྱིས་ལི་ངམ་ལ་འཕྲིན་སླབས་ནས་རྒྱལ་པོའི་རྩར་བཏང་བས། ལི་ངམ་གྱིས་
ཕྱིན་ནས་འཕྲིན་མ་ནོར་བར་དེ་སྐད་རྒྱལ་པོ་ལ་བྱས་པས། རྒྱལ་པོ་བཙུན་མོའི་
ཕག་ནས་བཞེངས་ཏེ་ལི་ངམ་ཟེར་བ་བཞིན་དུ་བྱས་ནས་ལེགས་ཡིན་ནམ་སྙམ་
ནས་དེ་ལྟར་བྱས་ཡོང་བའི་དུས་ན། རལ་གྲི་ཀླད་ལ་བསྐོར་བས་ཁོའི་སྤྱི་བོའི་ལྷ་
142



ཐག་དང་རྨུ་ཐག་ཆད་པས་ལྷ་སྲིན་འདྲེ་སྲིན་འཁྲུགས། ལྷ་སྲིན་འདྲེ་སྲིན་
འཁྲུགས་པས་ཆོ་ངེའི་སྒྲ་དང་འུར་སྒྲ་བྱུང་། ཆོ་ངེ་དང་འུར་སྒྲ་བྱུང་བས་ཆུའི་
ནང་གི་བ་དམར་འདྲོགས་ནས་སོལ་བའི་སྒྱེ་མོ་རལ་ཏེ་སོལ་འཚུབ་ཆེན་པོ་བྱུང་
བས་དེའི་གསེབ་ན་དུང་གི་ཨ་ལོང་དང་དངུལ་དཀར་མེ་ལོང་གཉིས་སྐར་ལྷག་གེ་
འདུག་པ་ལ་གཏད་ནས་མ་སངས་ཀྱིས་མདའ་བརྒྱབ་པས་རྒྱལ་པོའི་དཔྲལ་བར་
ཕོག་ནས་རྒྱལ་པོ་མདར་བཀུམ་ནས། རྒྱལ་པོ་ལ་དེའི་དུས་ན་རོ་བྱུང་ངོ། །
རྒྱལ་པོ་གྲི་གུང་གི་བཙུན་མོ་དེ་ལ་ལུས་པོ་སྦྲུམ་མ་ཅིག་ཀྱང་ཡོད་དེ། སྲས་གསུམ་
སྤྱགས་ནས་སྲས་མོ་བག་མར་སླངས་པས་ལན་ཞེས་ཟེར། མིང་སྲང་བཞིའི་ཨ་
མས་རྟ་རྫི་བྱས་ནས་རྒྱལ་པོ་གྲི་གུམ་གྱི་བཙུན་མོ་དེ་རྟ་ར་ན་ཉལ་ནས་བཟའ་
མདའ་གྲིར་བཀུམ་ནས་གྲོངས་པའི་མྱ་ངན་བྱེད་ཀྱིན་ཡོད་པ་ལ། གཉིད་ཅིག་
ལོག་པའི་རྨི་ལམ་ན་བཙུན་མོའི་དྲུང་དུ་མི་དཀར་རྟ་དཀར་ཅིག་བྱུང་ནས། དེ་
དང་མོ་གཉིས་སྟབས་སུ་ཉལ་བ་རྨིས་པས། ཟླ་བ་བརྒྱད་ན་སྲས་ནི་རྐང་མེད་པ།
ཁ་མིག་དང་རྣ་བ་སྣ་བུག་ཡོད་པའི་མགོའི་གཟུགས་དོད་པ་ཅིག་སྐྱེས་བྱུང་སྟེ།
ད་ཨ་མས་འབྲོང་རུའི་ནང་དུ་མགོ་ཡར་ལ་གཏད་དེ་བཅུག་ནས་ཁར་འོ་མ་བླུག་
ཀྱིན་གསོས་པས་བུའི་མིང་ནི་འབྲོང་གི་རུ་ལས་སྐྱེས་ཞེས་བྱའོ། །དེ་ཆེར་སྐྱེས་
པ་དང་རྐང་ལག་དང་ཕོ་མཚན་བྱུང་སྟེ་ཨ་མ་ལ་རི་དྭགས་པགས་པའི་ལྷམ་སྤུ་
ཅན་ཡོད་པས་དེའི་ལྷམ་ཡུའི་ནང་དུ་བཅུག་ནས་གསོས་པས། བསྐྱེད་ཆེར་
སྐྱེས་ནས་ལེགས་པོ་ཞིག་བྱུང་བས་མིང་ནི་སྤུ་དེ་གུང་རྒྱལ་ཞེས་བྱའོ། །རུ་ལས་
སྐྱེས་ཀྱི་དུས་ན་ཨ་མའི་བུའི་ཨ་བོ་ཆུང་དེ་དག་གཙང་གི་ཡུལ་ནས་བཀུག་ནས་
བུའི་ཕ་དོད་བྱས་སོ། །ཡབ་ནི་གྲིར་གུམ་ནས་ལྷ་ཐག་དམུ་ཐག་ཆོད་དེ་རོ་བྱུང་
བས་ན་ཕ་སྟེངས་ཡིན། ཕ་གྲོངས་ནས་བུ་མི་ཅིག་སྐྱེས་པ་དེ་བླའུ་ཡིན། ཨ་
མས་འབྲོང་རུ་དང་ལྷམ་ཡུར་བཅུག་ནས་གསོ་དགོས་པ་བྱུང་། ཨ་མས་ཕོ་བོ་
ཆུང་དག་གཙང་གི་ཡུལ་ནས་བཀུག་སྟེ་བུའི་ཕ་དོད་བྱེད་དགོས་པ་བྱུང་བ་ནི་བུ་
143



སྟེངས་ཡིན། །དེ་ལ་ཕ་སྟེངས་དང་བུ་སྟེངས་ཞེས་ཟེར་བ་ཡིན། ། ཞེས་པས་
མཚོན་ནོ། ། །
མ་སངས་ལ་ཁྱད་ཆོས་འགའ་ཡོད་པ་ནི་བོད་མིའི་མེས་པོ་དང་རྒྱལ་པོ་
སོགས་དང་འབྲེལ་བ་ཡོད་པའི་མི་མ་ཡིན་གྱི་རིགས་ཡིན་པ་དང་གཅིག དེ་ཉིད་
མཐུ་རྩལ་ཆེ་ཞིང་དཔའ་སྟོབས་རྒྱས་པ་ཞིག་ཡིན་པ་དང་གཉིས་ཀྱིས་རྗེས་སུ་
གླིང་གེ་སར་རྒྱལ་པོ་ཡང་མ་སངས་ཀྱི་གྲས་ཡིན་པར་མཁས་པ་ལ་ལས་གསུངས་
ཤིང་། མ་སངས་གེ་སར་བྱ་བ་ལ་སོགས་པ་འབོད་སྲོལ་བྱུང་བ་མ་ཟད། འཇུ་
མི་ཕམ་རིན་པོ་ཆེས་མ་སངས་དགྲ་གྲུབ་བྱེད་ཚུལ་བྱ་བའི་གསོལ་མཆོད་ཀྱི་ཆོ་ག་
མཛད་(ཟུར)དེ། མ་སངས་ཀྱི་ངོ་བོ་དང་དབྱེར་མེད་པའི་གེ་སར་དེ་ཉིད། །
མཐུ་སྟོབས་ཡོངས་སུ་རྫོགས་པའི་སངས་རྒྱས་ཀྱི་བསྟན་པ་སྲུང་བའི་དགྲ་ལྷ་ཝེར་
མར་བསྟོད་ར་བྱས་ཡོད། །
གཉིས། བརྒྱུད་པའི་སྒོ་ནས་ཆབ་སྲིད་བསྐྱངས་ཚུལ།
ཡང་སྒྲུང་གིས་ཆབ་སྲིད་སྐྱོང་ཐབས་སྐོར་ལ། བོན་གཤེན་རྣམས་ཀྱིས་
ཆབ་སྲིད་ལ་ཐད་ཀར་དགོས་མཁོ་ཡོད་པའི་སྒྲུང་སྤེལ་བ་ལས་གཞན་ད་དུང་སྒྲུང་
གིས་ཆོས་ལ་རམ་འདེགས་དང་ཆོས་ཀྱིས་སྲིད་ལ་ རམ་འདེགས་བྱེད་པ་སྟེ་
བརྒྱུད་པའི་སྒོ་ནས་སྲིད་སྐྱོང་བའི་ཐབས་ཡང་ཡོད་པར་སྣང་སྟེ། དེར་གཉའ་
ཁྲིའི་སྒྲུང་དང་མ་སངས་ཀྱི་སྒྲུང་ལ་སོགས་པ་བཞིན་མ་ཡིན་པར། གཤམ་དུ་
འཆད་འགྱུར་བཞིན་གནའ་བོའི་དུས་སུ་རྒྱལ་གཤེན་དོ་མཉམ་ཤིང་སྲིད་ཀྱི་
དབང་ཆ་བོན་ལ་གཏོགས་པ་ལྟར་བོན་གྱིས་སྲིད་སྐྱོང་བ་ནི་ལོ་རྒྱུས་ཀྱི་གནས་
ཚུལ་ངོ་མ་ཞིག་ཡིན་པ་སྔོན་སོང་གི་ཆ་རྐྱེན་དུ་བྱས་ཤིང་། བཀའ་ཐང་སྡེ་ལྔར།
《 བཀའ་ཆེམས་ཀ་ཁོལ་མ།》 ཤོག་ངོས༦༤ནས་༨ ༨བར་ན་གསལ།
]
144



རྗེ་གཅིག་གཉའ་ཁྲི་བཙན་པོའི་སྐུ་རིང་ལ། །ལྷ་ཡི་ཆོས་ལུགས་སྒྲུང་དང་ལྡེའུ་
བྱུང་། ཞེས་འབྱུང་པ་བཞིན། ཡང་སྒྲུང་དང་ལྡེའུ་ལ་ཆོས་ལུགས་ཀྱི་བྱེད་ནུས་
ཡོད་ལ། བོན་ཆོས་དང་ངོ་བོ་གཅིག་ཏུ་གྲུབ་པས་བོན་གྱི་གྲུབ་ཆ་ལྟ་བུར་གྱུར་
བ་ལས། སྒྲུང་གིས་སྤྱི་ཚོགས་དང་སྲིད་ཀྱི་དགོས་དབང་དང་གནས་བབ་ལྟར་
བོན་གྱི་གཞུང་ལུགས་ཀྱི་སྤྱི་ཁོག་འགྲུབ་པར་ནུས་པ་བཏོན་པ་བརྒྱུད་བོན་གྱི་
སྲིད་སྐྱོང་བའི་ནུས་པ་ཇེ་དྲེགས་སུ་སོང་བས་ཤུགས་སམ་བརྒྱུད་པའི་སྒོ་ནས་
སྲིད་སྐྱོང་བར་རམ་འདེགས་བསྒྲུབས་པའང་ཡོད་དོ། ། དེ་ལ་ཆོས་འབྱུང་
མཁས་པའི་དགའ་སྟོན་དུ་སྒྲུང་གི་མཚན་གཞིར་མ་སངས་ཀྱི་སྒྲུང་དང་མཚིལ་
བའི་སྒྲུང་ལ་སོགས་པ་ཞེས་བཀོད་པ་བཞིན་དང༌། ཡང་བཀའ་ཆེམས་ཀ་ཁོལ་
མར། ལུང་གི་ཆོས་གོ་བར་བྱ་བའི་ཆེད་དུ་སྒྲུང་རྒྱུད་མང་པོ་ཡང་བྲིས་སོ། །
ནེའུ་ཙོའི་སྒྲུང་དང་། སྤྲེའུ་སྒྲུང་དང། བྱའི་སྒྲུང་ལ་སོགས་པ་ཡིན། དེ་ལྟར་
བྲིས་པས་ལུང་བསྟན་གྱི་ཆོས་ལ་ཡིད་ཆེས་ཐོབ་པ་ཡིན་ནོ། །ཞེས་གསུངས་བ་
ལྟར། །མཆིལ་བའི་སྒྲུང་ངམ་བྱའི་སྒྲུང་ཡང་མ་སངས་ཀྱི་སྒྲུང་བཞིན་བོད་ལ་
དར་སྔ་བས་ཤུགས་རྐྱེན་རབ་ཏུ་ཆེ་བའི་སྒྲུང་ཞིག་ཡིན། འོ་ན་མཆིལ་བའི་སྒྲུང་
ཞེས་པ་དེ་གང་ཡིན་ནམ་ཞེ་ན། དེར་སྔོན་གྱི་མཁས་པ་རྣམས་ལ་ངེས་གཏན་
གྱི་བཤད་ཚུལ་ཞིག་ད་སྔ་མ་མཐོང་ན་ཡང་བོན་གྱི་མིའུ་རིགས་བཞི་ལྷ་སེལ་ལྷ་
མཆོད་རྒྱས་པ་བཞུགས་སོ། །(ཟུར་དང་པོ)ཞེས་པའི་ནང་མཆིལ་བའི་སྒྲུང་
དང་སྦྱར་ནས་སྟོན་པ་དེས་གནད་ཆེན་པོ་ཞིག་གསལ་བཤད་བྱེད་ཐུབ་སྟེ།
དེའི་ནང་དུ། སྔོན་བོད་ཀྱི་མི་རྒྱུད་མིའུ་རིགས་བཞི་སྟེ་གྲེ་འམ་རྨུ། སྟོང་།
ལྡོང་། བསེ་ཐོག་མར་བྱུང་བའི་དུས་སུ། སྒམ་ཕ་ཝང་དང་ཁྲུང་ཁྲུང་། ཁུ་
བྱུགནེ་ཙོ། ཅོ་ ཀ་ སོགས་མཆིལ་བའམ་བྱེའུ་རྣམ་ལྔ་ཡོད་ པ་ ལྷ་ བཙུན་ གྱི་
མངགས་བཅོལ་ལྟར་ལྷའི་ཡུལ་དུ་གཤེགས་ནས་སྟོང་གསུམ་མགོན་ལྷ་དཀར་པོ་
དང་། སྲིད་གསུམ་གཤེན་ལྷ་འོད་དཀར་དང་། ཁམས་གསུམ་འོད་ལྷ་སངས་
145



པོ་དང་། གསས་ཆེན་རུ་བཞི་དབུས་ལྔ་དང་ སྲིད་པ་ཡེ་རྗེ་རྒྱལ་པོ་སོགས། །
གོ་ཕུབ་སྐྱོབས་ཆེན་དགྲ་ལྷ་དང་། ཕོ་ལྷ་དུང་མཁར་ནང་ལ་བཞུགས། མོ་ལྷ་
མཆོང་མཁར་ནང་ལ་བཞུགས། ཞང་ལྷ་གསེར་མཁར་ནང་ལ་བཞུགས། སྤྱི་ལྷ་
དངུལ་མཁར་ནང་ལ་བཞུགས། དགྲ་ལྷ་ལྕགས་མཁར་ནང་ལ་བཞུགས། ཡུལ་
ལྷ་ལྕམ་དྲལ་མ་ལུས་ཀུན། དེ་རིང་གནས་འདིར་སྤྱན་འདྲེན་གྱི། ཞེས་དགྲ་ལྷ་
དང་། ཕོ་ལྷ། མོ་ལྷ། ཞིང་ལྷ། སྤྱི་ལྷ། དགྲ་ལྷ། ཡུལ་ལྷ་ལྕམ་དྲལ་ལ་སོགས་
མིའུ་རིགས་བཞིའི་ལྷ་སྐལ་ དུ་ སྤྱན་དྲངས་པའི་ལོ་རྒྱུས་ཡོད་པ་དེར་ལྟོས་ན་
གནའ་དུས་བོད་ལ་མཆིལ་བའི་སྒྲུང་བྱ་བའི་སྒྲུང་རྒྱུད་ཆེན་པོ་ཞིག་དར་མྱོང་སྙམ་
མོ། ། སྒྲུང་འདིའི་ནང་དུ་བརྗོད་པའི་ལྷ་རྣམས་རྗེས་སོར་བོན་ཆོས་གྱི་ལྷ་ཚོགས་
ཁྲོད་དུ་གཙོ་གྲས་སུ་གྱུར་ཅིང་དེས་བོན་གྱི་ནང་དོན་ཆ་ཚང་དུ་འགྱུར་བར་
ཤུགས་སྣོན་བརྒྱབ་ཡོད། མཆིལ་བའི་སྒྲུང་དང་མ་སངས་ཀྱི་སྒྲུང་གཉིས་ལ་ཐུན་
མོང་དུ་གྲུབ་པའི་ཁྱད་ཆོས་ཤིག་ཡོད་པ་ནི། མ་སངས་ཀྱི་སྒྲུང་ཉིད་བོད་མིའི་
རིགས་རྒྱུད་ཀྱི་འབྱུང་ཁུངས་སུ་ངོས་འཛིན་མཛད་པ་དང་། དེ་བཞིན་དུ་
མཆིལ་བའི་སྒྲུང་ཡང་སྲིད་པ་ཆགས་རབས་དང་འབྲེལ་བ་རླངས་ཀྱི་པོ་ཏི་བསེ་རུ་
ལས། འབྱུང་བ་སྣ་ལྔའི་སྙིང་པོ་ལས། །སྒོ་ང་ཆེན་པོ་གཅིག་ཡོང་བ། ། ཕྱིའི་
སྒོང་ཤུན་ལ་ལྷ་བྲག་དཀར་པོ་ཆགས། །ནང་གི་སྒོང་ཆུ་དུང་མཚོ་དཀར་མོར་
འཁྱིལ། །བར་གྱི་སྒོ་ངའི་དར་ཆ་ལ། །རིགས་དྲུག་སེམས་ཅན་ཀུན་ཏུ་གྲོལ། །
སྒོ་ང་ཕྲུམ་གྱི་བཅོ་བརྒྱད་ཆགས། །སྒོ་ང་བཅོ་བརྒྱད་འབྲིང་བ་དེ། །དུང་སྒོང་
གཅིག་ཏུ་ཡར་ནས་བྱུང་། །དེ་ནི་སྨོན་པའི་མི་བོ་ལུམ་ལུམ་ཡིན། །ཞེས་འབྱུང་
ང་ལ། འདི་ཡང་མཆིལོ་བའི་སྒྲུང་ངམ་བྱའི་སྒྲུང་གི་མགོ་ཙམ་ཡིན་པར་མ་ཟད།
བོན་གྱི་མིའུ་རིགས་བཞི་ལྷ་སེལ་ལྷ་མཆོད་ལས་འབྱུང་བའི་སྒྲུང་དེ་དང་མུ་བརྒྱུད་
གཅིག་ཡིན་སྙམ། གང་ལགས་ཞེ་ན། དེ་རུ་ཕ་འོད་དེ་གུང་རྒྱལ་དང་ཡུམ་སྨན་
དག་བཙུན་མོ་གཉིས་བཤོས་པའི་སྲས། སྒོ་ང་ལྔ་རུ་གྱུར་ཏེཐོག་མའི་ལྷ་རྣམས་
146



མིའི་སྐྱབས་ སུ་ སྤྱན་འདྲེན་པར་ཆས་པར་བཤད་པ་འདི་ལྟ་སྟེ། གནའ་སྔ་
ཐམས་ཅད་ཀྱི་དང་པོ་ལ། ཡུལ་ནི་ལྷ་ཡུལ་གུང་ཐང་ན། ལྷ་མཁར་ཟོ་བྲང་ན།
རྗེ་སྲིད་པའི་མི་བོ་གསལ་དབང་ལགས། ཁབ་དང་དབྱལ་བཙལ་བའི། སྨོས་
བཙུན་གསལ་མཛེས་ལགས། དཀོར་དུ་ཅི་ཡང་མངའ། དགའ་ལྷ་དཀར་པོ་
མངའ། ལྷ་མདའ་སྒྲོ་དཀར་མངའ། ལྷ་ནས་དཀར་མོ་མངའ། གསེར་གྱི་
པུད་དེ་ཞོན་པ་གཅིགལྷ་རྡོ་བྱ་རྒོད་མགོ་ན་ཡོད། ལྷ་མདའ་བྱ་རྒོད་འཇུག་ན་
ཡོད། ལྷ་གཞི་བྱ་རྒོད་རྡོ་ལ་སྦྱར། ལྷ་ནས་བྱ་རྒོད་མགུལ་ན་ཡོད། གནམ་
ནས་ལྷར་གཤེགས། ས་ལ་བྱོན་ནས་འགྲོ་དོན་མཛད། ལྷ་ གཞི་ཡིད་འོང་
མཛེས་སྟེང་དུ། ལྷ་རྡོ་བྱ་རྒོད་མགོ་ན་བཞག བྱ་རྒོད་སྤྱི་བོ་དཀར་བ་བྱུང་། ལྷ་
མདའ་བྱ་རྒོད་མཇུག་ན་བཙུགས། མཇུག་མ་སྔོ་བ་དེ་ནས་བྱུང་། ལྷ་གཞི་བྱ་
རྒོད་རྡོ་ན་བཞགལྷ་གཞི་ཕྱིང་བཏིང་དེ་ནས་བྱུང་། བྱ་རྒོད་རྡོ་དཀར་དེ་ལྟར་
ཡིན། ལྷ་ནས་བྱ་རྒོད་གྲེ་ནས་བཏོན། བྱ་ལ་གྲེ་ཞུང་གི་ལྷ་སྐལ་དུ། གནམ་ལྷ་
དཀར་པོ་དང་། ཤེལ་རྒྱུང་དཀར་པོ་དང་། དམུ་ས་བེར་ཆེན་ཐོབ། སྟོང་སུམ་
པའི་ལྷ་སྐལ་དུ། གནམ་གསས་དཀར་པོ་དང་། དཀར་པོ་མཆེད་བརྒྱད་ཐོབ།
ལྡོང་མེ་ཉག་གི་ལྷ་སྐལ་དུ། སེ་ལྷ་མ་ཆོག་དང་། སྒོ་ལྷ་སྟག་གཡག་ཐོབ། སེ་འ་
ཞའི་ལྷ་སྐལ་དུ། ཐོག་ཐོག་ལྕམ་དྲལ་ཐོབ། མི་ལ་མིའུ་རིགས་བཞི་སྲིད། བྱ་ལ་
བྱེའུ་རིགས་གསུམ་སྲིད། སྨར་དང་ཞང་ཞུང་གཉིས། ལྡོང་དང་མེ་ཉག་གཉིས།
སྟོང་དང་སུམ་པ་གཉིས། སེ་དང་འ་ཞ་གཉིས། ཞང་པོ་སྒོ་དང་ལྔ་རུ་བྱུང་།
བྱ་རིགས་ནི། ཤ་ཟན་ཐམས་ཅད་མཆུ་ཟླུམ་ཁུགའདམ་ཟན་ཐམས་ཅད་མཆུ་
ལེབ་རིང་། སྒུམ་ཐུ་ཐམས་ཅད་མཆུ་ཧྲིལ་རིལ། ཡུལ་བཅུ་གཅིག་བཅུ་གཉིས་
ན། ཨུ་སྟེ་ངམ་པ་དེ་དང་བཅུ་གསུམ་ལགས། ཕ་དང་ཡབ་ཀྱི་མཚན། འོད་དེ་
གུང་རྒྱལ་ལགས། མ་དང་ཡུམ་གྱི་མཚན། སྨན་དག་བཙུན་མོ་ལགས། དེ་
གཉིས་བཤོས་པའི་སྲས། སྒོང་ང་ལྔ་རུ་སྲིད། མཆོང་སྒོང་སྨུག་པོ་དང། དུང་
147



སྒོ་དཀར་པོ་དང་། གཡུ་སྒོང་སྔོན་པོ་ དང་
། ཟངས་སྒོང་དམར་པོ་དང་།
ལྕགས་སྒོང་ནང་པོ་དེ་དང་ལྔ་རུ་བྱུང་། མཆོང་སྒོང་རྡོལ་བའི་ནང་ཤེད་ན། བྱ་
མ་བྱིའི་འདབ་གཤོག་ཅན། གནམ་ལྕགས་དབལ་གྱི་མཆུ་སྡེར་ཅན། སྒམ་ཕ་
ཝང་ཡེར་ཟུར་ལགས། དུང་སྒོ་ནང་ནས་ཁྲུང་ཁྲུང་། གཡུ་སྒོང་ནང་ནས་ཁུ་
བྱུག་བྱུང་། ཟངས་སྒོང་ནང་ནས་ནེ་ཙོ་བྱུང་། ལྕགས་སྒོང་ནང་ནས་ཅོ་ཀ་
བྱུང་། ལྷ་བཙུན་ལག་སྐོས་ཀྱི་ཞལ་ན་རེ། ཁྱེད་ཡ་མཚན་ཅན་གྱི་བྱ་ལྔ་ཡིས།
ལྷ་དང་མིའི་འཕྲིན་པ་གྱིས། མི་རུ་ལྷ་རྣམས་སྤྱན་འདྲེན་མཛོད། ཞེས་པས་
ཤེས་སླའོ། །
དེ་ཡང་སྲིད་པ་སྒོ་ང་ལས་གྲོལ་བའི་བཤད་ཚུལ་དེར་གྲུབ་མཐའ་ཤེལ་གྱི་
མེ་ལོང་དུ་དགག་བཞག་སྤྲད་འདུག་ལ། དེ་ནི་དབང་ཕྱུག་པའི་ལུགས་ལས་བྱུང་
པའི་ཚུལ་སྐྱོབས་པ་འཇིག་རྟེན་མགོན་པོས་གསུངས་ཚུལ་བསྟན་ཅིང་། དེར་
ནམ་མཁའི་ནོར་བུ་རིན་པོ་ཆེས་ཀྱང་མཐུན་བཞེད་དུ་གསུངས་ན་ཡང་དོན་
དངོས་སུ་བོད་རང་གི་བློ་གྲོས་ཀྱི་རྩལ་ལས་བྱུང་པའི་སྒྲུང་གཏམ་ཞིག་ཡིན་པ་
གོར་མ་ཆག་གོ། ཅིག་ཤོས་ན་བོད་གྱི་བཙན་པོའི་སྐབས་སུ་དབང་ཕྱུག་པའི་ལྟ་
བ་གཞན་ཅི་ཡང་མ་དར་བར་མཆིལ་བའི་སྒྲུང་དང་སྲིད་པ་སྒོ་ང་ལས་གྲོལ་པའི་
བཤད་ཚུལ་རྐྱང་བ་ཞིག་དེ་འདྲ་ཁྱབ་ཆེར་དར་དགོས་པའི་རྒྱུ་མཚན་ཅི་ཡང་མེད་
སྙམ་ལ། དེ་ལས་ལྡོག་སྟེ་བྱ་དང་སྒོ་ངའི་སྒྲུང་ནི་བོན་གྱི་འཇིག་རྟེན་ལྟ་ཚུལ་དང་
འབྲེལ་ཡོད་པའི་རྐྱེན་གྱིས་ཤུགས་རྐྱེན་ཟབ་མོ་དེ་འདྲ་ཆགས་དགོས་པ་བྱུང་པ་
ཡིན་ནའང་། ཕྱིས་སུ་བན་བོན་མ་འཆམ་པས་བོན་བསྣུབས་པ་ལ་བརྟེན་ནས།
བོན་དང་འབྲེལ་བའི་སྒྲུང་དེ་རྣམས་ཀྱང་ཉམས་དམས་སུ་གྱུར་བ་ལགས། །
མཆིལ་བའི་སྒྲུང་ཐ་ཐོར་ད་ལྟའི་བར་དམངས་ཁྲོད་དུ་ཡོད་པར་བཤད་
ལ། ནམ་མཁའི་ནོར་བུ་མཆོག་གིས་ཁོང་སྐུ་ན་ཕྲ་མོའི་དུས་སུ་ཕྱག་ཡུལ་གྱི་
བགྲེས་པོ་དག་གི་ངག་ལས་མཆིལ་རྒན་རྒྱ་བོའི་སྒྲུང་བྱ་བ་རྣམ་དཔྱོད་མྱུར་ཞིང་
148



བློ་ཁོག་བཀྲ་བའི་མཆིལ་རྒན་ཞིག་ཡོད་པ་དེས་བློ་ཐབས་ཡ་མཚན་དུ་མ་བསྟན་
པའི་སྐོར་གྱི་སྒྲུང་ལེ་ཚན་གསུམ་ཅན་ཞིག་སྔ་གཞུག་ཏུ་ཐོས་མྱོང་ཞིང་། སྒྲུང་དེ་
ལ་ཧ་ཅང་རྒྱས་པ་ཞིག་ཡོད་པར་དགོངས་སོ། །ཡང་ཁོང་གི་བཞེད་པ་ལྟར་ན།
བོད་མིའི་ངག་དུ་བྱ་དཔེ་བྱེའུའི་སྒྲུང་བྱ་བ་ཞིག་ཡོད་པ་ལ། དེ་ནི་བྱ་དང་བྱེའུ་ཁོ་
ནར་མ་ཟད། སྒྲུང་དེའི་ཁོངས་སུ་སྤྲེའུ་དང་རི་བོང་སོགས་རི་སྐྱེས་སྲོག་ཆགས་
ཀྱི་སྒྲུང་དང་། སེང་གེ་དང་ཝ་སྐྱེས་སོགས་གཅན་གཟན་གྱི་སྒྲུང་དང་། བུང་བ་
དང་ཕྱེ་ལེབ་སོགས་འབུ་རིགས་ཀྱི་སྒྲུང་སོགས་སྒྲུང་རིགས་མི་འདྲ་བ་སྣ་ཚོགས་
པ་ཞིག་ཚུད་ཡོད་པར་བཞེད། དེར་དཔེར་མཚོན་ཙམ་བཀོད་ན། རྨ་བྱ་དང་
སྲོང་ཁྲ་གསུམ་གྱི་བསྟན་བཅོས་བྱིས་པ་དགའ་བྱེད་ཅེས་བྱ་བ་དང་། སྲོག་
ཆགས་ཀྱི་བསྟན་བཅོས་སྒྱུ་མའི་རོལ་རྩལ། བསྟན་བཅོས་ཐམས་ཅད་ཀྱི་རྒྱལ་པོ་
མཆིལ་བ་ཁྲི་སྡེའི་སྐྱེས་རབས་ཞེས་བྱ་བ་དང་། བྱ་ཀུན་ཏུ་དགའ་བའི་ཟློས་གར་
ཁྱིམ་བྱ་རྣམས་འདོས་རྩ་བྱུང་བར་ཞིབ་བཅད་ཁྲ་འཐུང་ཞེས་བྱ་བ། མ་རྒྱ་གྲུབ་
དང་བུ་སྤེན་སྐྱེས་གཉིས་ཕྲུག་ཐབས་དང་། སྤྲེའུའི་བསྟན་བཅོས། བྱ་སྤྲེལ་
གཏམ་རྒྱུད། བྱ་ཆོས་རིན་ཆེན་ཕྲེང་བ། བྱ་བརྒྱའི་བསྟན་བཅོས་བྱིས་པ་
དགའ་བྱེད། ཕོ་རོག་གི་བསྟན་བཅོས། སྐྱ་ཀའི་མདོ་སྒྲུང་ལ་སོགས་མང་དུ་
ཡོད་པར་མཁས་པ་དག་གིས་གསུངས་སོ། །དེ་དག་ལས་མང་ཆེ་བ་རི་དྭགས་
དང་འདབ་ཆགས་སོགས་ཀྱི་དཔེར་དྲངས་ཏེ་དམ་པའི་ཆོས་ཀྱི་ཟབ་གནད་སྐྱེ་
འགྲོའི་ཤེས་རྒྱུད་ལ་སྐྱེས་སླ་བར་མཛད་པའི་གདམས་པ་མང་དུ་བཞུགས་སྟེ།
བཀའ་ཐང་སྡེ་ལྔ་རུ། རྗེ་གཅིག་གཉའ་ཁྲི་བཙན་པོའི་སྐུ་རིང་ལ། །ལྷ་ཡི་ཆོས་
ལུགས་སྒྲུང་དང་ལྡེའུ་བྱུང་། །ཞེས་འབྱུང་པ་བཞིན། སྒྲུང་དང་ལྡེའུ་ནི་ལྷའི་
ཆོས་ལུགས་ཏེ་བོན་ཆོས་ཀྱི་གྲུབ་ཆའམ་བོན་ཆོས་ཀྱི་བརྡ་དོན་སྟོན་བྱེད་ཀྱི་
ཐབས་ལམ་གལ་ཆེན་དུ་གྱུར་གཤིས། མཆིལ་བའི་སྒྲུང་སོགས་རི་དྭགས་སྲོག་
ཆགས་ཀྱི་སྒྲུང་དེ་དག་བོན་གྱི་ཆ་ལག་ཏུ་གྱུར་ནས་ཤུགས་སམ་བརྒྱུད་པ་དང་
149



བཅས་ཏེ་སྲིད་ལ་རམ་འདེགས་སྒྲུབ་པ་ཤེས་གསལ་ལ། དུས་ཕྱིས་ས་སྐྱ་ལེགས་
བཤད་སོགས་སུ་འབྱུང་བའི་གཏམ་རྒྱུད་དམ་སྒྲུང་ལ་བརྟེན་ནས་སྔོན་གྱི་དུས་
རབས་སུ་བྱུང་བའི་ལོ་རྒྱུས་ཀྱི་ཚུལ་ལུགས་རྟོགས་ཐུབ་པ་ནི། ཁྭ་ཏས་བྱི་བ་ལ་
བརྟེན་ནས། །དགེ་ཁ་ཐོབ་ཅེས་སྔོན་རབས་སྨྲ། །ཞེས་པ་དང་། འུག་པའི་
རྒྱལ་པོ་བྱ་རོག་གི། བློན་པོ་བརྟེན་པས་ཕུང་ཞེས་གྲགས། །ཞེས་པ་དང་། ཝ་
སྐྱེས་རྒྱལ་པོར་སྐོས་པ་ཡིས། །འཁོར་སྡུག་རང་ཡང་བསད་ཅེས་གྲགས། །
ཞེས་པ་དང་། ཆུང་མ་བསད་པའི་ཐུ་བ་ལྟར། ། གྲོགས་དང་བྲལ་བའི་མྱ་ངན་
ཐོབ། །ཞེས་པ་སོགས་བྱི་བ། བྱ་རོགའུག་པ། ཝ་སྐྱེས། ཇི་བ་སོགས་སྲོག་
ཆགས་ལ་སྦྱར་བའི་འགྲོ་བ་མིའི་དགྲ་འདུལ་གཉེན་སྐྱོང་གི་བསླབ་བྱ་སྒྲུང་གི་
ཐབས་ཚུལ་གྱིས་སྤེལ་བའི་ནང་། མཐོ་རྒྱལ་བློན་དག་གི་སྲིད་སྐྱོང་ཚུལ་ནས་
དམའ་ཁྱིམ་ཚང་གི་འཚོ་ཚིས་སོགས་འདུས་པས་ལེགས་བཤད་ཀྱི་གཏམ་རྒྱུད་དེ་
དག་སྔར་བྱུང་མཆིལ་བའི་སྒྲུང་དང་བྱ་བྱེའུ་སྒྲུང་སོགས་ཀྱི་དཔེའམ་དེའི་རྒྱུན་དུ་
བྱུང་བའི་སྒྲུང་གི་རིགས་སུ་ངེས་སོ། ། །
ཡང་སྒྲུང་ལྡེའུ་བོན་གསུམ་གྱིས་ཆབ་སྲིད་བསྐྱངས་བའི་ལོ་རྒྱུས་དེ་རྒྱལ་པོ་
སྤུ་དེ་གུང་རྒྱལ་ནས་རྒྱལ་རབས་ཉེར་བདུན་པའི་སྐབས་སུ་རྩ་བ་ནས་མཇུག་
སྒྲིལ་བ་ཙམ་ཞིག་མ་ཡིན་ལ། སྒྲུང་ལྡེའུ་བོན་གསུམ་གྱིས་ཆབ་སྲིད་བསྐྱངས་བ་
དེ་དོན་དམ་པར་བོན་སྲིད་ཟུང་འབྲེལ་གྱིས་ཆབ་སྲིད་བསྐྱངས་བའི་དོན་དུ་སྣང་
ལ། དེ་ནི་ཆོས་སྲིད་ཟུང་འབྲེལ་གྱི་ཐོག་མའི་རྣམ་པ་ཡིན་ཁར། སྤུ་དེ་གུང་རྒྱལ་
དང་ལྷག་པར་དུ་ལྷ་ཐོ་ཐོ་རི་གཉན་བཙན་གྱི་སྐབས་སུ་རྒྱལ་བསྟན་གྱི་སྐྱ་རེངས་
གསར་བའི་འཛུམ་ཞལ་བསྟན་པ་ནས་བཟུང་། སྒྲུང་ལྡེའུ་བོན་གསུམ་གྱིས་ཆབ་
སྲིད་སྐྱོང་སྲོལ་དེ་རིམ་གྱིས་ཆོས་སྲིད་ཟུང་འབྲེལ་ཏེ་སྒྲུང་ལྡེའུ་ཆོས་གསུམ་གྱིས་
ཆབ་སྲིད་སྐྱོང་བའི་མགོ་ཚུགས་པ་མ་ཟད། ཆོས་སྲིད་གཉིས་ཀྱི་དགོས་པ་དང་
བསྟུན་ནས་གསར་དུ་བྱུང་བའི་སྒྲུང་ཡང་ཆོས་ཀྱི་རྣམ་པ་ལྟར་རིམ་བཞིན་སྣ་
150



མང་ཞིག་དར་མགོ་བརྩམས། དེ་དག་ལས་བཙན་པོའི་ལོ་རྒྱུས་ལ་སྔར་སྲོལ་
བཞིན་འཕྲི་སྣོན་དང་བཟོ་བཅོས་བྱས་ཏེ་ལྷ་སྒྲུང་གི་རྣམ་པར་བཀོད་པ་ནི་སྲོང་
བཙན་སྒམ་པོ། ཁྲི་སྲོང་ལྡེ་བཙན་དང་ཁྲི་རལ་པ་ཅན་ལ་སོགས་ཆོས་རྒྱལ་མེས་
དབོན་རྣམ་གསུམ་དང་རྒྱལ་དབང་ལྔ་བ་ཆེན་མོ་ལ་སོགས་ཡོད་དོ། ། སྒྲུང་ལྡེའུ་
ཆོས་གསུམ་གྱིས་ཆབ་སྲིད་སྐྱོང་བའི་སྐབས་ཀྱི་སྒྲུང་དང་སྒྲུང་ལྡེའུ་བོན་གསུམ་
གྱིས་ཆབ་སྲིད་སྐྱོང་བའི་སྐབས་ཀྱི་སྒྲུང་གཉིས་ལ། བྱེད་ལས་ཀྱི་དབང་དུ་ཕྱེ་ན་
དབྱེ་བ་ཆེར་མེད་ཀྱང་། སྐབས་དེར་རྒྱལ་བསྟན་དང་བོད་ཡིག་དར་བའི་རྐྱེན་
གྱིས་སྒྲུང་གི་ནང་དོན་དང་སྒྲུང་སྤེལ་བའི་ཐབས་ལམ་ལ་འགྱུར་བ་ཆེན་པོ་བྱུང་།
དེར་ནང་དོན་གྱི་ཆ་ནས་སྔོན་གྱི་མི་རྗེ་ལྷ་ནས་ཆད་པའི་བཤད་སྲོལ་དེ་མི་རྗེ་
སངས་རྒྱས་དང་བྱང་ཆུབ་སེམས་དཔའ་ག་གེ་མོ་ཞིག་གི་རྣམ་སྤྲུལ་ཡིན་པར་
གྱུར་བ་དང་། རྒྱུད་འཛིན་གྱི་ཐབས་ལམ་ཆ་ནས་བཤད་ན། ངག་གི་རྣམ་པས་
རྒྱུད་སྤེལ་བྱེད་པ་ནས་ཡི་གེའི་རྣམ་པས་རྒྱུད་སྤེལ་བྱེད་པར་གྱུར་ཞིང་། སྒྲུང་དེ་
རིགས་སྔོན་གྱི་ངག་སྒྲུང་ལྟར་མི་རབས་ནས་མི་རབས་སུ་ངག་ནས་ངག་ཏུ་རྒྱུད་
དེ་སྒྲུང་གི་ནང་དོན་ལ་འཕྲི་སྣོན་སོགས་ཀྱི་ཆ་འབྱུང་སྲིད་པ་ལྟར་མ་ཡིན་པར་
སྒྲུང་གི་བརྗོད་བྱའི་དོན་དང་རྗོད་བྱེད་ཀྱི་ཚིག་རྣམས་གཏན་ཆགས་སུ་གྲུབ་
པས། མཁས་པ་དག་གི་སྨྱུག་རྩེ་ལས་འོང་པའི་རྟོག་གེའི་རིག་པའམ་ནང་དོན་
རིག་པ། ཡང་ན་བསླབ་པ་གསུམ་གྱི་དོན་གྱི་ཆ་མང་པོ་བསྲེས་པའི་སྒྲུང་ཏུ་
གྱུར། །འདིར་སྲོང་བཙན་སྒམ་པོའི་སྒྲུང་མཚོན་བྱེད་ཙམ་དུ་བཀོད་དེ་བརྗོད་
ན། ཆོས་འབྱུང་སྙིང་པོ་སྦྲང་རྩིའི་བཅུད་ལས། རྒྱལ་པོ་སྤྱན་རས་གཟིགས་ཀྱི་
སྤྲུལ་བ་ཡིན་པའི་གཏན་ཚིགས་ཅི་ཡོད་པ་ཡིན་ཟེར་རོ། །བློན་པོ་ཐོན་མི་སཾ་བྷོ་
ཊ་མི་ཆུང་ན་རེ། རྒྱལ་པོ་འཕགས་པ་སྤྱན་རས་གཟིགས་ཀྱི་སྤྲུལ་པ་ཡིན་པའི་
གཏན་ཚིགས་གསུམ་ང་ལ་ཡོད་དེ། དེ་ཕོ་བྲང་བྱམས་པ་མི་འགྱུར་བ་ན་སྐུ་
བལྟམས་པའི་དུས་སུ། རྒྱལ་པོའི་དབུ་ལ་ཨ་མི་དེ་བའི་དབུ་ཡོད་པ་ཨ་མི་དེ་བའི་



དབུ་ལ་ཐོད་གསོལ་ཏེ་འཕགས་པ་སྤྱན་རས་གཟིགས་དངོས་ཡིན་བྱ་བ་དང་།
ཕོ་བྲང་ཁྲ་འབྲུག་ལྷ་ཁང་དེ་ཉིད་བཞེངས་པའི་དུས་སུ། མཆོད་རྟེན་དབུ་ལྔའི་
རྩ་ན་དགེ་སློང་གི་གཟུགས་གཅིག་འདུག་པ་ལ་ཕྱག་བྱས་ནས་དེ་ངོ་མཚར་རམ་
བྱས་པས། དགེ་སློང་དེ་ཁ་ཤད་ཤིན་ཏུ་ངན་ཏེ་རྣམ་འཕྲུལ་འདི་ངོ་མཚར་རམ་
ཟེར་ནས་མཆོད་རྟེན་དབུ་ལྔ་བོ་ལག་སོར་ལ་རྟེན་པས། རྒྱལ་པོ་ན་རེ། ཁྱོད་
སངས་རྒྱས་བསྟན་པའི་བསླབ་པ་ལ་ཞུགས་པ་ངོ་མཚར་ཏེ། ང་རྒྱལ་སྲིད་སྐྱོང་
བའི་རྒྱལ་པོའི་སྤྱི་གཙུག་གི་ལྷ་འདི་ངོ་མཚར་རམ་བྱས་ཏེ། དབུ་ཐོད་ཕུད་ནས་
ཨ་མི་དེ་བ་བསྟན་པས། དགེ་སློང་ན་རེ། ལྷ་གཅིག་ལས་མི་འདུག་པ་ཟེར་
ནས། དེར་ཐོད་པ་དུང་ཁང་ཁ་ཕྱེ་སྟེ། དཔལ་སངས་བ་འདུས་པའི་ལྷ་ཚོགས་
རྣམས་བསྟན། དེའི་ཚེ་རྒྱལ་པོ་ཨ་མི་དེ་བ་བཞུགས་པས། འཕགས་པ་སྤྱན་
རས་གཟིགས་དབང་ཕྱུག་ཀྱང་། ལི་ཡུལ་དུ་དགེ་སློང་གཉིས་ཀྱིས་འཕགས་པ་
འཇམ་དཔལ་བསྒྲུབས་པས་འཇམ་དཔལ་གྱི་ཞལ་ནས་ང་ལ་ཁྱོད་ཅི་བྱེད་ཟེར།
འཕགས་པ་སྤྱན་རས་གཟིགས་ཞལ་བལྟ་བར་འཚལ་ཞུས་པས། སྤྱན་རས་
གཟིགས་དབང་ཕྱུག་ད་ལྟ་བོད་ན་རྒྱལ་པོ་བྱེད་ཀྱི་ཡོད། དེར་སོང་ལ་ཞལ་ལྟོས་
གསུངས་ནས་ལུང་བསྟན། དེ་མ་ཐག་ཁོང་གཉིས་ཀྱིས་ཕྱག་རྟེན་ཁྱེར་ནས་
ཡོང་བས། ཡར་ལུང་ཨུར་རར་ཕྱིན་ཙ་ན། རྒྱལ་ཁྲིམས་ཀྱིས་ཆད་པ་ཕོག་པ་
རྣམས་ལ་ཉེས་པ་ལེན་པའི་མགོ་འབྲེག་པ་དང་། མིག་འབྱིན་པ། སྐྱིད་པ་
འབྲེག་པ་དང་། ལག་པ་འབྲེག་པ་ལ་སོགས་པའི་ཆད་པ་གཅོད་པ་མང་པོ་
མཐོང་བས། དེར་འདི་རྣམས་ཅི་ཡིན་བྱས་པས་བོད་ཀྱི་རྒྱལ་པོས་ཁྲིམས་ཀྱི་
ཆད་པ་གཅོད་པ་ཡིན་ཟེར་བས། འོ་ན་བོད་ཀྱི་རྒྱལ་པོ་སྡིག་པ་ཅན་དུ་འདུག
འཕགས་པ་སྤྱན་རས་གཟིགས་ཀྱི་སྤྲུལ་བ་མ་ཡིན་པར་འདུག་ཟེར་ནས་ཕྱིར་ལོག
དེ་ནས་ཡང་རྒྱལ་པོ་ལྷ་ས་ལ་བཞུགས་ཟེར་ནས། སྦུ་སུའི་དན་འབག་གི་ཐང་ལ་
ཕྱིན་པས། ཡང་རྒྱལ་པོས་ཆད་པ་བཅད་པའི་མིག་ཕྱུང་བ་དང་། མགོ་འབྲེག་
152



པ་དང་། ཡན་ལག་བཅད་པ་ཕུང་བོར་སྤུངས་པ་མཐོང་། འདི་ཅི་ཡིན་དྲིས་
པས་རྒྱལ་པོས་ཆད་པ་བཅད་པ་ཡིན་ཟེར་བས། ཕྱིར་ལོག་ལ་ འཕགས་པ
འཇམ་དཔལ་གྱིས་རང་རེས་སྤྱན་རས་གཟིགས་དང་མ་སྤྲད་པར་བདུད་དང་
སྤྲད་འདུག་ཟེར་ཞིང་རྒྱལ་པོ་ལ་རྔན་བགྲང་གིན་ཕྱིན་པས་རྒྱལ་པོ་ར་ས་ན་
བཞུགས་པ་མཁྱེན་ཏེ། ནང་བློན་ཞིག་ཆིབས་པ་གུར་ནག་པོ་བསྐྱོན་ནས་ཁྱོད་
སོང་ལ་དན་འབག་གི་ཐང་ལ་མིའི་ཆ་བྱད་མི་འདྲ་བ་གཉིས་འགྲོ་ཡིན་ཡོད་པ་དེ་
གཉིས་ནན་གྱིས་བོས་ལ་ཤོག་གསུངས་ནས། དེ་གཉིས་བོས་ནས་ཡོང་བ་དང་།
རྒྱལ་པོས་དེ་ལ་ལིའི་སྐད་དུ་སྨྲས་ཏེ། ཁྱོད་གཉིས་ཅི་བྱེད་དུ་འོངས། གཏད་ས་
ཅི་ཡོད་གསུངས། འཕགས་པ་འཇམ་དཔལ་གྱིས་ལུང་བསྟན་ནས་སྤྱན་རེས་
གཟིགས་དབང་ཕྱུག་ད་ལྟ་བོད་ན་རྒྱལ་པོ་བྱེད་ཀྱི་ཡོད་དེ་དེར་སོང་ཟེར་འོངས་
ལགས། སྤྱན་རས་གཟིགས་བདུད་དུ་གྱུར་བྱ་བའི་རྔན་ཆོས་མང་པོ་བོས་པས།
རྒྱལ་པོ་ན་རེ། འོ་ན་ཁྱོད་ངའི་དབུའི་ཨ་མི་དེ་བ་དེ་གཉིས་ལ་བསྟན་པས་ཡིད་
ཆེས་ཏེ། འོ་ན་མིག་འབྱིན་པ་དང་། མགོ་འབྲེག་པ་དང༌། སྐྱིད་པ་གཅོད་པ་
སོགས་པ་བྱེད་པ་ཇི་ལྟར་ལགས་ཞེས་ཞུས་པས། ངའི་འབངས་འཁོར་སྣ་གུག་
པོ་འདི་རྣམས་ཞི་བས་མི་འཐུལ་བར་སྤྲུལ་བ་བྱས་པས་དྲག་པོས་འདུལ་བའི་
ཚུལ་བྱས་པ་ཡིན། ད་ཁྱོད་རང་མགོ་དང་། མིག་དང་། ཡན་ལག་བཅད་པ་ལ་
སོགས་པ་སྤྲུལ་བ་ཡིན་པས་བལྟར་སོང་དང་། ངས་ནི་རྒྱལ་སྲིད་བཟུང་ནས་
སེམས་ཅན་ལའང་གནོད་པ་བྱེད་མ་མྱོང་གསུངས་པས། ཁོང་གཉིས་ཀྱིས་
བལྟར་ཕྱིན་པས། མགོ་དང་ཡན་ལག་བཅད་པའི་ཕུང་བོ་རྣམས་རྡོ་དང་གཡམ་
པ་སོགས་པར་སོང་འདུག་པས། དེ་སྤྲུལ་བ་ཡིན་པར་ཤེས་ནས་ཁོང་གཉིས་
སྐྱེངས་སོ། ། རྒྱལ་པོས་ཁོང་གཉིས་ལ་དངོས་གྲུབ་ཅི་འདོད་སྦྱིན་ནོ་གསུངས་
པས། ཁོ་བོ་ཅག་གཉིས་ལ་གཞན་ཅི་ཡང་མི་འཚལ་ཏེ། སླར་ལི་ཡུལ་དུ་འགྲོ་
བར་འཚལ་ཞུས་པས། འོ་ན་ཁྱོད་གཉིས་བྱེ་མ་བྲེ་རེ་ཐུ་བར་འཐུམས་ལ་མགོ་བོ་
153



ངའི་པུས་མོ་ལ་སྔས་གྱིས་ཤིག་གསུངས་སྐད། དེ་སྐད་ཉན་ནས་བྱས་པས་དེ་
གཉིས་ཀྱི་གདོང་ལ་ཕྱག་གིས་བྱིལ་བྱིལ་བྱས་པས་བྱེ་མ་གསེར་དུ་བསྒྱུར་ཐུ་བར་
བཟུང་གདའ། དེ་ནས་སྐད་ཅིག་ལི་ཡུལ་དུ་ཕྱིན་པའི་ལིའི་ལུང་བསྟན་ཆེན་མོ་
ནས་ལུང་དེ་སྐད་བསྟན་གདའ་བྱས་པས། དེར་བློན་པོ་ཐམས་ཅད་ཡིད་ཆེས་
ཏེ། ཞེས་པ་ལྟར། འདིར་ཅན་ལྔ་ལོག་དྲུག་གི་སྒྲུང་ལས་ཡོ་ག་ལྷ་གྱེས་ཅན་གྱི་
སྒྲུང་སྟེ་སྔོན་གཉའ་ཁྲིའི་སྒྲུང་འཆད་པའི་སྐབས་སུ་གཉའ་ཁྲི་བཙན་པོ་སྲས་དང་
བཅས་པའི་ཁྲི་བདུན་ལ་སྤྱི་བོའི་གཙུག་ཏུ་ལྷའི་རྨུ་ཐག་ལྷན་སྐྱེས་སུ་ཡོད་ལ་ལྷའི་
རྒྱུད་ལས་འཁྲུངས་པར་བཀྲལ་བ་བཞིན་སྲོང་བཙན་སྒམ་པོའི་དབུར་ཡང་ཨ་མི་
དེ་བ་ལྷན་སྐྱེས་སུ་ཡོད་པར་ཐོན་མི་གཙོའི་འཁོར་བློན་རྣམས་གྱི་དྲིལ་བསྒྲགས་
པ་མ་ཟད། སྲོང་བཙན་སྒམ་པོ་ཉིད་གཞན་དང་མི་མཚུངས་བའི་སྐྱེས་བུ་དམ་
པ་སངས་རྒྱས་དང་བྱང་ཆུབ་སེམས་དཔའ་དངོས་ཡིན་པར་སྒྲུབ་བྱེད་དུ། རྒྱལ་
པོ་སྲོང་བཙན་སྒམ་པོའི་སྐུ་ལས་འོད་ཟེར་བྱུང་ནས་ཕྱོགས་བཅུར་འཕྲོས་པས་
འོད་ཟེར་རེ་རེའི་སྣ་ལ་ལོངས་སྤྱོད་རྫོགས་པའི་ཞིང་ཁམས་རེ་རེ། དེ་རྣམས་
ཀུན་ལ་འོད་ཟེར་བརྗོད་དུ་མེད་པ་འཕྲོས་པས། འོད་ཟེར་རེ་རེའི་སྣ་ལ་ཞིང་
ཁམས་རེ་རེ་ཆགས་པར་སྤྲུལ། དེ་དག་རེ་རེ་ན་ཡང་བཅོན་ལྡན་འདས་རྣམ་
པར་སྣང་མཛད་གངས་ཅན་མཚོ་འོད་ཀྱིས་བརྒྱན་པ་རེ་རེར་སྤྲུལ། བཅོན་ལྡན་
འདས་དེ་དག་རེ་རེའི་ཐུགས་ཀ་ནས་ཀྱང་འོད་ཟེར་བརྗོད་དུ་མེད་པ་འཕྲོས་
པས། འོད་ཟེར་རེ་རེའི་སྣ་ལ་འཇིག་རྟེན་གྱི་ཁམས་རེ་རེ་ཆགས་པར་སྤྲུལ། དེ་
དག་རེ་རེ་ན་ཡང་རྒྱལ་བ་ཤཱཀྱ་ཐུབ་པ་རེ་རེར་སྐུ་སྤྲུལ། དེ་དག་རེ་རེའི་སྐུ་ལ་
ཡང་འོད་ཟེར་བརྗོད་དུ་མེད་པའི་ཡང་བརྗོད་དུ་མེད་པ་རེ་རེ་ ཕྱོགས་བཅུར་
འཕྲོས་ཏེ། འོད་ཟེར་དེ་དག་རེ་རེའི་སྣ་ལ་སངས་རྒྱས་དང་བྱང་ཆུབ་སེམས་
དཔའ་འཕགས་པ་ཐུགས་རྗེ་ཆེན་པོ་རེ་རེ་སྤྲུལ་བ་ལ་སོགས་པའི་ཚུལ་ཕོ་བྲང་ཁྲ་
འབྲུག་གི་རྒྱལ་པོའི་ཕོ་བྲང་ན་གསེར་གྱི་རྒྱུད་རིས་སུ་བྲིས་ནས་ཡོད་སྐད་དོ། །
154



(ཟུར) ཡང་སྒྲུང་གི་ཆབ་སྲིད་ཀྱི་བཤད་རྒྱུན་སྤེལ་བའི་སླད་དུ། ཆབ་སྲིད་དང་
ཆོས་སྲིད་ཟུང་འབྲེལ་གྱི་དོན་ལ་འཁུ་ཞིང་གཙེ་བའི་མི་མཐུན་པའི་ཕྱོགས་ལ་ཡང་
དེ་བསྟུན་དུ་སྒྲུང་གི་བཤད་ཡམས་སྤེལ་ནས། ཀུན་གྱིས་དམོད་ཅིང་འཆིལ་
ཞགས་འཕེན་པའི་ཡུལ་དུ་བསྒྲུབས་པ་དཔེར་ན། བོད་ཀྱི་རྒྱལ་རྒྱུད་ཀྱི་ཕྲེང་ཐག་
རྩ་བ་ནས་བཅད་ཅིང་རྒྱལ་བསྟན་གྱི་དཔལ་ལ་སྡང་བའི་བོད་རྒྱལ་གླང་དར་མར་
མ་རུངས་བདུད་ཀྱི་གཟུགས་བརྙན་དུ་བཀོད་དེ་གླེང་བའི་སྒྲུང་ཀུན་ལ་གསལ་ལ།
གཞན་ཡང་དཔལ་ལྡན་ས་སྐྱ་བའི་གདུང་གི་ཐོག་མ་འོད་གསལ་ལྷ་ནས་ཆད་
པར་བཤད་ པ་ ས་སྐྱའི་ གདུང་ རབས་ ངོ་མཚར་བང་མཛོད་ལས། འཇམ་
དབྱངས་སྤྲུལ་བ་དཔལ་ལྡན་ས་སྐྱ་བའི། །གདུང་གི་ཐོག་མ་འོད་གསལ་ལྷ་ཡུལ་
དུ། །སྤྱི་རིང་གཡུ་རིང་གཡུ་སེ་མཆེད་གསུམ་བྱོན། ། གཡུ་སེས་མི་རྗེ་མཛད་
ནས་སྲས་བཞི་བསྐྲུན། །ཞེས་འབྱུང་བ་དང་། ཕག་གྲུ་བའི་གདུང་རྒྱུད་ཀྱང་
རླངས་ཀྱི་གདུང་རྒྱུད་དེ་ལྷ་ནས་ཆད་པ་རླངས་ཀྱི་པོ་ཏི་བསེ་རུར་འབྱུང་པ་དང་།
སྡེ་བ་རིན་སྤུངས་པའི་གདུང་ཁུངས་ཀྱང་དེ་དང་འདྲ་བར། སྡེ་བ་རིན་སྤུངས་
པ་ནི་ཤ་ཁྲི་བཙན་པོའི་སྐབས་སུ་མ་སངས་ལ་ཁར་ཁྱེའུ་མཚན་དང་ལྡན་པ་ཞིག་
བྱུང་བར་དེའི་ཚེ་སྒེར་དུ་ཉན་ནམ་མི་ཉན་བྱས་པས། འདི་ནི་སྒེར་དུ་རུང་བས་
ཁྱེའུ་ཅིག་གསུངས། (སྤུ་དེ་གུང་རྒྱལ་གྱིས)སྒེར་གྱི་མིང་དུ་གྲགས་པ་དེ་ལས་
བྱུང་། ཞེས་པར་ལྟར། ལྷ་སྒྲུང་གི་རྣམ་པར་སྦྱར་བའམ་ཡང་ན་མི་རྗེ་ལྷ་ནས་
གཤེགས་པའི་བཤད་ཚུལ་དེ་ས་གནས་ཀྱི་སྲིད་དབང་འཛིན་མཁན་གྱི་རབས་ལ་
ཡང་དར། འདི་ཡིས་སྒྲུང་སྤེལ་ཏེ་སྲིད་དབང་སྲ་བརྟན་དུ་གཏོང་བའམ་ཆབ་
སྲིད་ལ་ཞབས་ཞུ་སྒྲུབ་པ་ནི་བོད་ཀྱི་སྲིད་འཛིན་རིམ་པའི་རང་གཤིས་ལྟ་བུར་
གྲུབ།
155



གཉིས་པབོན་གྱིས་ཆབ་སྲིད་བསྐྱངས་ཚུལ།
བོན་རི་ལྟར་དར་ཚུལ་དེ་རྒྱལ་སྲིད་དང་འབྲེལ་བ་ཅི་ཡོད་ཚུལ་སོགས་ཀྱི་
སྐོར་སྔོན་གྱི་དེབ་ཐེར་ལོ་རྒྱུས་དག་ཏུ་མང་དུ་མཐོང་ན་ཡང་། འདིར་དགོས་
དབང་གིས་སླར་ཅུང་ཙམ་གླེང་ན། སྨྲ་བའི་དབང་ཕྱུག་ཆེན་པོ་འབྲི་གུང་འཇིག་
རྟེན་མགོན་པོའི་གསུང་བཅུ་བ་ལས། བོན་ཇི་ལྟར་དར་བའི་གཞུང་ལུགས་ལ་
གསུམ་སྟེ་ སྤྱིར་དང་པོ་བོན་ལ་གཤེན་རབ་མི་བོའི་རྡོལ་བོན་དང་། མུ་སྟེགས་
ཀྱི་གྲུབ་མཐའ་ངན་པ་འཁྱར་བའི་བོན་དང་། བསྟན་པའི་ཕུང་འདྲེས་བསྒྱུར་
བའི་བོན་དང་གསུམ་མོ། བོན་དེ་དག་དབྱེ་ན་རྒྱུའི་བོན་བཞི་དང་འབྲས་བུའི་
བོན་ལྔ་སྟེ། རྒྱུའི་ བོན་པོ་ ལ་ རིགས་བཞི། འབྲས་ བུའི་ བོན་ པོ་ ལ་ རིགས་
ལྔའོ། །འབྲས་བུའི་བོན་རིགས་ལྔ་ནི་གཡུང་དྲུང་ཐེག་པ་བླ་ན་མེད་པ་ལ་ཞུགས་
པ་སྟེ། བདེ་འགྲོ་མཐོ་རིས་ཀྱི་ལུས་ཐོབ་པར་འདོད་དོ། །རྒྱུའི་བོན་རིགས་བཞི་
ནི། ༡སྣང་གཤེན་བལ་ཐོད་ཅན། ༢འཕྲུལ་གཤེན་བལ་ཚོན་ཅན། ༣ ཕྱ་
གཤེན་ཇུ་ཐིག་ཅན། ༤དུར་གཤེན་མཚོན་ཆ་ཅན་ནོ། དེ་ལའང་། ༡སྣང་
གཤེན་བལ་ཐོད་ཅན་གྱིས་ཕྱ་དང་གཡང་འགུགས། ལྷ་དང་སྨན་གསོལ། དགེ་
ལེགས་དང་དཔལ་སྐྱེད་ནས་མི་ནོར་རྒྱས་ང་ར་བྱེད། ༢འཕྲུལ་གཤེན་བལ་ཚོན་
ཅན་གྱིས་མདོ་དང་ཡས་གཏོང་། སྲིད་དང་རྟེན་འཛུགས། འཕྲལ་ཕུགས་ཀྱི་
འགལ་རྐྱེན་ ཐམས་ཅད་སེལ་བར་བྱེད་དོ། ། ༣ ཕྱ་ གཤེན་ཇུ་ ཐག་ཅན་གྱིས་
ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ། ཟག་བཅས་ཀྱི་མངོན་
ཤེས་འཆད་པར་བྱེད། ༤དུར་གཤེན་མཚོན་ཆ་ཅན་གྱིས་གསོན་གྱི་གེགས་སེལ།
གཤིན་གྱི་དུར་འདེབས། ཆུང་གི་སྲི་མནོན། གནམ་གྱི་རྒྱུ་སྐར་བལྟ། སའི་
འདྲེ་བཏུལ་བ་ཡིན་ནོ། ཐམས་ཅད་རྔ་གཤང་གི་སྒྲ་འཁྲོལ་བ་སྟེ་ཆབ་སྲིད་ནི་
སྒྲུང་སྡེ་ལྡེའུ་བསྒྱུར་རོ། ། བོན་ནི་འཇིག་རྟེན་འདིའི་ཕན་གནོད་ སྒྲུབ་པ་ལ་
མཆོག་ཏུ་གྱུར་བས་བོད་ཀྱི་ཆབ་སྲིད་ལ་རམ་འདེགས་བྱེད་རྒྱུ་ནི་དེའི་གཤིས་སུ་
156



གྲུབ་ཡོད། །
གོང་དུ་བཤད་པའི་བོན་ཤེས་པ་ཅན་བཅུ་གཉིས་ནི་གཉའ་ཁྲི་སྤུ་རྒྱལ་་
ཡུལ་གྱི་མི་འཇིགས་གདོང་ལྔའི་ཁྲི་ལ་ཡོངས་སུ་དཀྲི་མཁན་ གྱི་ བློན་ཆེན་གྱི་
རིགས་ཡིན་པར་མ་ཟད། ཁོ་ཚོ་རེ་རེ་ནི་བོན་ལ་ཐོག་མའི་དུས་སུ་བྱུང་བའི་རྒྱུའི་
བོན་སྒོ་རེར་མཁས་པའི་སྐྱེ་བོའང་ཡིན་ཏེ། རྒྱལ་རབས་བོན་གྱི་འབྱུང་གནས་
ལས། གཉའ་ཁྲི་བཙན་པོའི་རིང་ལ། རྒྱུའི་བོན་ཤེས་པ་ཅན་བཅུ་གཉིས་ཀྱི་
བོན་དར་ཏེ། མགོན་ཤེས་ལྷ་བོན། གཡང་ཤེས་བྱ་འདོད། འགྲོ་ཤེས་གླུད་
གཏོང་། འདུར་ཤེས་སྲིད་གཤིན། གཙང་ཤེས་གསལ་འདེབས། སྒྲོལ་ཤེས་ལྷ་
བྱད། ཕན་ཤེས་སྨན། ལྟོ་ཤེས་རྩིས་མཁན། སྒྲ་ཤེས་གཏོ་མཁན་ ལྡིང་ཤེས་
ཤ་བ། འཕུར་ཤེས་ཇུ་ཐིགའགྲོ་ཤེས་འཕྲུལ་བོན་དེ་རྣམས་ལ་ཤེས་པ་ཅན་བཅུ་
གཉིས་ཟེར་རོ། །ཤིན་ཏུ་དར་ཆེ་བ་བྱུང་ངོ་། །ཞེས་དང་། དར་རྒྱུད་གསལ་
བའི་སྒྲོན་མེ་ལས། བྱམས་མ་ལས་རྒྱལ་པོ་གཉའ་ཁྲིའི་རིང་ལ་རྒྱུའི་བོན་ཤེས་བ་
ཅན་བཅུ་གཉིས་དར་ཏེ། ༡མགོན་ཤེས་ལྷ་བོན། ༢ གཡང་ ཤེས་ ཕྱ་ བོན།
༣འགྲོ་ཤེས་གླུད་ གཏོང་། ༤འདུར་ ཤེས་སྲིད་ གཤིན། ༥ གཙང་ཤེས་སྲིད་
གཤིན། ༦སྒྲོལ་ཤེས་ལྷ་བྱེད། ༧ཕན་ཤེས་སྨན་དཔྱད། ༨ སྐོས་ཤེས་རྩིས་
མཁན། ༩ སྨྲ་ ཤེས་ གཏོ་ དགུ་ ༡༠ལྡིང་ ཤེས་ ཤ་བ། ༡ ༡འཕུར་ཤེས་ཇུ་
ཐིག ༡༢འགྲོ་ཤེས་འཕྲུལ་བོན། དེ་རྣམས་ལ་ཤེས་པ་བཅུ་གཉིས་ཞེས་བྱ་སྟེ་
སྔོན་ལ་རྒྱུ་བོན་དར་རོ། ། དེ་བཞིན་དུ་རྒྱལ་རབས་བོན་གྱི་འབྱུང་གནས་སུ་
ཡང་། གཉའ་ ཁྲིའི་ རིང་ ལ་ རྒྱུའི་ བོན་ ཤེས་ བ་ ཅན་ བཅུ་ གཉིས་ དར་ ཏེ།
༡མགོན་ཤེས་ལྷ་བོན། ༢ གཡང་ ཤེས་ ཕྱ་ བོན། ༣འགྲོ་ ཤེས་ གླུད་ གཏོང་།
༤འདུར་ཤེས་སྲིད་གཤིན། ༥ གཙང་ཤེས་སྲིད་གཤིན། ༦སྒྲོལ་ཤེས་ལྷ་བྱེད།
༧ཕན་ཤེས་སྨན་དཔྱད། ༨ སྐོས་ཤེས་རྩིས་མཁན། ༩ སྨྲང་ཤེས་གཏོ་དགུ་
༡༠ལྡིང་ཤེས་ཤ་བ། ༡ ༡འཕུར་ཤེས་ཇུ་ཐིག ༡༢འགྲོ་ཤེས་འཕྲུལ་བོན། དེ་
157



རྣམས་ལ་ ཤེས་པ་བཅུ་གཉིས་ཟེར་རོ། ། ཤིན་ཏུ་དར་ཆེ་བ་བྱུང་ངོ༌། །ཞེས་
འབྱུང་བ་བཞིན་དེ་རྣམས་ཀྱིས་ལྷ་ཡར་གསོལ་བས་མགོན་བྱེད་པ། གཡང་ཚུར་
བླངས་པས་ནོར་ཕྱུགས་འཕེལ་བ། གླུད་ཕར་བཏང་བས་འདྲེ་ཚིམས་པ། ཤི་
བ་འདུར་བས་བདེ་བ་ཐོབ་པ། གཙང་སྨེ་ཕྱེ་པས་ལྷ་སྲུང་བསྐངས་པ། དགྲ་
བགེགས་སྒྲོལ་བས་འཚེ་བ་མེད་པ། ནད་གསོ་བས་འཚེའི་བར་ཆད་མེད་པ།
རྩིས་འདེབས་པས་སྔ་ཕྱིའི་ལྟས་བཟུང་བ། ཁམས་སའི་གླུད་བསྔོས་པས་འདྲེ་
ལ་ཤགས་འདེབས་ཤེས་པ། བག་ཕྱེའི་ཤ་བ་གཏོང་བ་བཙན་གྱི་ཡུལ་དུ་འཕུར་
ཤེས་པ། མོ་ལྷ་བདར་བས་ལེགས་ཉེས་མངོན་ཤེས་གསལ་བ། རྩི་ཤིང་བན་
བུན་བསྔོས་པས་ལྷ་འདྲེའི་ཡུལ་དུ་རང་འགྲོས་བྱེད་ཅིང་ལྷ་འདྲེའི་གནོད་པ་ཞི་བ་
ལ་སོགས་སོ། །ཞེས་འབྱུང་བ་ལྟར་རོ། །
སྐབས་དེར་རྒྱུའི་བོན་བཅུ་གཉིས་དར་བ་ལ་བརྟེན་ནས་དེ་རྒྱུད་པ་
འཛིན་པའི་བླ་སློབ་བྱུང་ཞིང་། བོན་གྱི་འདུ་གནས་བཙུགས། བོན་གཞུང་
རྣམས་སྟག་གཟིག་ལ་སོགས་ཡུལ་གྲུ་གཞན་ནས་བསྒྱུར་ནས་བོན་གྱི་ལུགས་རྒྱ་
ཆེ་བར་སྤེལ་བ་རྒྱལ་རབས་བོན་ཀྱི་འབྱུང་གནས་སུ། དེ་ནས་ནམ་མཁའ་སྣང་
བའི་མདོག་ཅན་ལ་བོན་སྤྱི་སྤུངས་ཞུས་ནས་གསུངས་སོ། ། དེའི་སྲས་མུ་ཁྲི་
བཙན་པོས་བསླབ་པའི་དོན་གོ་སྒྲུབ་པའི་དོན་འགྲུབ། བསྒོམ་པའི་དོན་རྟོགས་
ནས། སྟག་གཟིག་ལ་སོགས་འཛམ་བུ་གླིང་གི་ལོ་ཙཱ་བསྒྱུར། ཞང་ཞུང་ནས་
མཁས་པ་ཆེན་པོ་བརྒྱ་དང་བཅོ་བརྒྱད་གདན་དྲངས། བོད་དུ་བོན་ཀྱི་འདུ་
གནས་ཆེན་པོ་བཞི་བཅུ་རྩ་ལྔ་བཙུགས། ཞེས་པས་གསལ་ལ། ཡང་དེ་ལས།
དུས་དེ་ཙམ་ན། རྒྱལ་པོ་མང་པོས་བཀུར་བ་རྗེའི་གདུང་རྒྱུད་ནི། འཛམ་བུ་
གླིང་ན་མང་ཞིང་ཆེ་བར་གྲགས་པའི་སེང་གེ་འགྲམ་གྱི་བརྒྱུད་པ་ནི་བོད་ན་མེད།
《ལེགས་བཤད་རིན་ཆེན་གཏེར་མཛོད།》 ཤོག་ངོས ༡༦༢་ན་གསལ།
158



རྒྱལ་ཁྲིམས་མེད་ཀྱང་བོན་ཁྲིམས་དར་ལ་རྒྱས་པ། བོན་ཁམས་བདེ་ཞིང་སྐྱིད།
གཤིན་ནམ་མཁའི་མདོག་ཅན་བོད་ན་བཞུགས་པའི་དུས་སོ། ཞེས་འབྱུང་
ངོ་། །དེ་ལྟར་བོན་ཤེས་པ་ཅན་བཅུ་གཉིས་ཀྱིས་བཙན་པོར་མཚན་བརྟག་ཁྲུས་
གསོལ་བྱས་ཤིང་། རྒྱལ་པོར་མངའ་གསོལ། དེ་ནས་ཁྲི་བདུན་ནས་རིམ་པར་
ཆབ་སྲིད་འཛིན་པའི་རྒྱལ་པོ་རེ་རེའི་རིང་ལ་སྐུ་སྲུང་གི་གཤིན་རེ། འདྲེན་པའི་
བོན་པོ་རེ། བཀའ་ཡི་ལོ་པ་ཎ་རེ། ཐུགས་དམ་གྱི་བོན་རེ་ཡོད་པར་བཤད་པས།
བོན་གཤིན་གྱིས་སྲིད་ཀྱི་ཁ་འཛིན་མཛད། བོན་གྱི་སྒོ་རྒྱ་ཆེར་སྤེལ་བ་བཅས་ལ་
བསྟེན་ནས། རྒྱལ་སྲིད་ལ་ཡང་བོན་གྱི་ཤུགས་རྐྱེན་རྒྱ་ཆེན་པོ་ཐེབས་མུར་རྒྱལ་
པོ་རང་གིས་ཀྱང་བོན་ གྱི་རིག་པར་སྦྱངས་པ་མ་ཟད་བོན་ཁྲིམས་ཀྱིས་རྒྱལ་
ཁམས་སྐྱོང་བའི་སྲོལ་ཡང་ངང་གིས་ཆགས་སོ། །
དེ་ན་རྒྱུའི་བོན་ཤེས་པ་ཅན་བཅུ་གཉིས་དང་རྒྱལ་སྲིད་བར་ལ་འབྲེལ་བ་
ཅི་ལྟར་ཡོད་པ་དང་དེས་སྲིད་ཀྱི་ལས་ཅི་ལྟར་བསྒྲུབས་ཚུལ་སྐོར་ལ་ནང་དོན་
བརྗོད་ཀྱིས་མི་ལང་བ་ཞིག་ཡོད་སྲིད་ཀྱང་། སྔོན་གྱི་མཁས་པ་དག་གི་གསུང་
སྒྲོས་ཕྱི་མོ་ལྟ་བུར་བཀོལ་ཏེ་འདིར་སྤྱི་དོན་ཙམ་བཀྲལ་ན། །
དང་པོ་མགོན་ཤེས་ལྷ་བོན་བྱ་བ་ནི་ཆོས་རྒྱལ་ནམ་མཁའི་ནོར་བུས།
ཆབ་ནག་ཆུ་བོ་སེལ་གྱི་སྒོར་གཞུང་ཆེན་པོ་བཞི་རུ་ཕྱེ་པ་ལས། ཐུག་དཀར་
གཉན་པོ་ལྷའི་གཞུང་ཞེས་བྱ་བ་དང་སྒྲ་ལྷ་ཝེར་མ་དཔའ་ཁྲོམ་གྱི་གཞུང་ཞེས་བྱ་
བ་དེ་དག་གི་གཙོར་བྱས་པའི་བོན་རྣམས་ཡིན་ཏེ་ཞེས་གསུངས་པ་བཞིན། །
འདི་ནི་བོན་གཤིན་རྣམས་ཀྱིས་བཀུར་བསྟི་དང་དང་བ་སྟོན་པའི་མགོན་བྱེད་ཀྱི་
སྲིད་པའི་ལྷ་ཚོགས་རྣམས་བརྗོད་པའི་བོན་དག་ཡིན་ལ།
འདིར་བརྗོད་པའི་ལྷ་ལ་རིགས་ཀྱི་གྲངས་མང་པོ་ཞིག་འདྲེན་རྒྱུ་ཡོད་པར་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།》 ཤོག་ངོས༢༨ ༢ན་གསལ།
159



སྣང་སྟེ། དེ་དག་སློབ་དཔོན་རིན་པོ་ཆེས་མཛད་པའི་ལྷ་བསང་རྒྱགས་བརྔན་
ཆེན་མོ་ལས། ཐུགས་དཀར་སུམ་བརྒྱ་དྲུག་ཅུ་བསང་། །འབར་མ་ཉིས་བརྒྱ་
ལྔ་བཅུ་བསང་། །ཝེར་མ་བརྒྱ་དང་བརྒྱད་ཅུ་བསང་། །ཞེས་འབྱུང་བ་དེ་དག་
དང་། དེ་དང་འབྲེལ་བའི་ལྷ་འཁོར་དགུ་ཁྲི་ཡོད་པ་རྣམས་ཡིན་ཚུལ་ནམ་
མཁའི་ནོར་བུ་མཆོག་གིས་གསུངས། བོན་གྱི་བཤད་ཚུལ་དུ། ལྷ་དེ་དག་ལ་
རྟག་ཏུ་བརྟེན་ཅིང་མཆོད་བཀུར་བགྱིས་ན་ཁོ་ཚོ་སྐྱེས་བུའི་གྲོགས་སུ་འབྲེལ་མེད་
དུ་ལྷགས་ལ། ཁྱད་པར་དུ་འཕེལ་ཆེན་ཡག་ཁ་བརྗོད་པའི་དུས་ དང་། ཤེས་
ཆེན་དམག་ལ་ཆས་པའི་དུས་དང་། རྒྱུག་ཆེན་བྱ་རྡང་བཀྱག་པའི་དུས་
དང་། ལྷ་དམག་དགྲ་ལ་བཤིག་པའི་དུས་དང་། རྒྱལ་པོས་རྒྱལ་ས་གནོན་པའི་
དུས་དང་། བཙུན་མོས་རྩ་དཀར་སྤེལ་བའི་དུས་དང་། བློན་པོས་དར་ས་
འཛིན་པའི་དུས་” དང་། ཡོ་མ་འཕེལ་ཁ་བརྩི་བའི་དུས་ཏེ་ཤིན་ཏུ་དོ་གལ་ཆེ་
བའི་དུས་སྐབས་རྣམ་པ་བརྒྱད་དུ་དགོས་ངེས་ཡིན། དེ་ལྟར་ཐུགས་དཀར་གྱི་
ལྷ་རྣམས་མཆོད་ཅིང་བཀུར་ནས་གཏང་རག་ཕུལ། ཅི་འདོད་པའི་ལས་རྣམས་
བཅོལ་ན། མེད་པ་ལ་ཡོད་པར་འགྱུར་བ་དང་། སྟོང་བ་གང་བར་འགྱུར།
---
-
---- -
འཕེལ་ཆེན་ཡག་ཁ་བརྗོད་ང་འི་ དུདུས། ཞེས་ང་ནི་དམིགས་བསལ་ གྱི་བཙས་དོན་དུ་རྟེན་
འབྲེལ་གྱི་ཡག་ཁ་བརྗོད་པ་འི་སྐབས།
༡ ཤེས་ཆེན་དམག་ལ་ཆས་ང་འི་དུས། ཞེས་པ་ནི་དང་འ་བོ་རྣམས་ཤིན་ཏུ་གནད་གལ་ཆེ་བའི་
དམག་ལ་ཆས་ང་འི་སྐབས་
རྒྱུག་ཆེན་བྱ་རྡུང་བཀྱག་ང་འི་དུས། ཞེས་ང་་ནི་བང་ཤིན་ཏུ་མགྱོགས་པའི་རྟ་རྣམས་ཀྱི་རྒྱུག་
རྩལ་འགྲན་པའི་སྐབས། །
， བཙུན་མོ་རྩ་དཀར་སྤེལ་བའི་དུས། ཞེས་པ་ནི་བཙུན་མོ་རྣམས་ཀྱིས་རིགས་བརྒྱུད་སྤེལ་བའི་
དུས་
; བློན་ངོས་དར་ས་འཛིན་པའི་དུས། ཞེས་ང་་ནི་རིགས་རྒྱུད་སྤྱི་དང་ཁྱད་པར་རྟའི་འཕེལ་ཁ་
བསྐྱེད་པའི་སྐབས།
160



འཇིག་པ་ཆགས་པར་འགྱུར། དམན་པ་མཐོ་བར་འགྱུར་ དབུལ་བ་ཕྱུག་པར་
འགྱུར། རྨང་བ་ཕན་པར་འགྱུར། ཁས་ཞེན་པ་དང་འ་བར་འགྱུར། རྒྱལ་
ཁམས་དང་མངའ་རིས་དར་བར་འགྱུར། ནད་ཡམས་དང་འཁྲུགས་པ་ཞི་བར་
འགྱུར་བ་དང་བཀྲ་ཤིས་དང་དགེ་ལེགས་འཕེལ་བར་འགྱུར་བར་འདོད་དོ། །
དེ་ལྟར་རྒྱལ་སྲིད་བརྟན་བརླིང་ཡོང་ཆེད་དང་། རྒྱལ་པོའི་དབང་ཐང་
དར་ཆེད་དུ་ལྷ་དེ་རྣམས་དད་པའི་ཡུལ་དུ་བཀུར་ཞིང་མཆོད་བསྟོད་བྱེད་པ་རྒྱལ་
པོའི་ཕོ་བྲང་འཁོར་དང་བཅས་པའི་དུས་རྒྱུན་གྱི་ལས་གཞི་ཆེན་པོ་ཞིག་ཏུ་གྱུར་
ཡོད། སྐབས་དེའི་སྤྱི་ཚོགས་སུ་བོན་གྱི་ལྷ་རྣམས་ལ་ཆེས་མཐོ་བའི་གོ་གནས་
ལྡན་ཕྱིར་ལྷའི་ཚབ་དུ་ལས་དོན་གཉེར་བའི་བོན་གཤིན་རྣམས་ཀྱིས་ལྷའི་དབང་
ཆ་བེད་སྤྱོད་ཀྱིས་རྒྱལ་པོ་ལ་ལུང་བསྟན་བསྙད་པ་དང་མདུན་མ་བདར་བར་བྱེད་
པ་ས་བོན་གྱིས་རྒྱལ་སྲིད་སྐྱོང་བའི་ལས་ཐོག་མའོ། །
གཉིས་པ་གཡང་ཤེས་པ་བོན་ནི། བཀྲ་ཤིས་ཤིང་། ཕུན་ཚོགས་དགེ་
ལེགས་འབྱུང་བའི་རྒྱུ་དང་འབྲས་བུ་ཁྱད་པར་བ་ཞིག་ལ་ངོས་འཛིན་ནོ། །བོན་
སྒོ་འདིས་སྣང་སྲིད་ཀྱི་ལེགས་ཉེས་ཐམས་ཅད་ཕྱིས་བཀོད་པར་བཤད་ཅིང་།
དེ་ལ་དབྱེ་ན་ལྷ་ཕྱ་དང་ཁྱིམ་ཕྱ་ མགྲོན་ཕྱ། གྲོགས་ཕྱ། ནོར་ཕྱུ། དོན་ཕྱ་
ནད་ཕྱ། དགྲ་ཕྱ སྲོག་ཕྱ་ གདོན་ཕྱ ཚོང་ཕྱ། ལམ་ཕྱ་སོགས་ཇི་སྙད་
ཅིག་ཡོད་པས། ཕྱ་ལ་ཕྱ་འབོད་སྲོལ་ཡོད་པས་གཡང་འགུག་དང་གཅིག དེ་
ཡིས་ཆབ་སྲིད་ཅི་ལྟར་བསྐྱངས་ཞེ་ན། ནོར་སྒྲུབ་ཀྱི་ཆོ་ག་རུ། བཟའ་བཏུང་
གོས་རྒྱུན་འབྱོར་བའི་ཕྱ་གཡང་ཁུག ཁམས་གསུམ་དབང་དུ་འདུ་བའི་ཕྱ་
གཡང་ཁུག ། སྲིད་གསུམ་སྲིད་ཀྱིས་གནོན་པའི་ཕྱ་གཡང་ཁུག ། སྙན་
གྲགས་སྟོང་གསུམ་ཁྱབ་པའི་ཕྱ་གཡང་ཁུག ། ཆོས་རྒྱུད་ཆུ་ལྟར་རིང་བའི་ཕྱ་
གཡང་ཁུག ། མི་རྒྱུད་ཆུ་ལྟར་རིང་བའི་ཕྱ་གཡང་ཁུག ། ལོག་འདྲེན་དགྲ་
བགེགས་འདུལ་བའི་ཕྱ་གཡང་ཁུག་ཞེས་འབྱུང་བ་བཞིན། བོན་གྱི་ཕྱ་གཡང་
161



འགུག་པའི་ཆོ་ གའི་འཕྲིན་ལས་ནི་ཤིན་ཏུ་མྱུར་སྟབས་ཆེ་བ་ཞིག་ཡིན་པར་
འདོད་པས། དུས་རབས་བརྒྱད་ཅུ་བའི་མཇུག་ཏུ་ཁོ་བོ་གཙང་གི་བོན་དགོན་
རབ་ལེགས་གཡང་དྲུང་གླིང་ལ་བཅར་འདྲིར་ཕྱིན་དུས། དགོན་པའི་བླ་མ་
མཁན་པོ་ཀུན་བཟང་བློ་གྲོས་བྱ་བས། སྔོན་སྤྱི་ཚོགས་རྙིང་པའི་དུས་སུ། ལོ་རེ་
རེར་གཡུང་དྲུང་གླིང་གི་གྲྭ་བ་བོད་ས་གནས་སྲིད་གཞུང་གི་གདན་ཞུ་ལྟར་ཕོ་
བྲང་པོ་ཏ་ལའི་དཀོར་མཛོད་དུ་ཕྱ་གཡང་འགུགས་པའི་ཆོ་ག་བསྒྲུབས་པར་འགྲོ་
སྲོལ་ཡོད་ཞེས་གསུངས་པར་གཞིགས་ན། སྔོན་སྲིད་ཀྱི་རྒྱབ་རྟེན་དཔལ་འབྱོར་
རྒྱས་ཕྱིར་རྒྱལ་པོས་རང་གི་ཕོ་བྲང་དུ་གཡང་འགུགས་སྲོལ་ཡོད་ལ། རྒྱལ་པོ་
སོགས་ཀྱིས་རང་གི་དབང་ཐང་རླུང་རྟ་བསྐྱེད་ཆེད་དུ་ཕྱ་ལྷ་སྒྲུབ་སྲོལ་ཡོད་པ་ར་
པར་མ་ཟད། རྨུ་ཐག་བྱ་བ་ཡང་ཕྱ་གཡང་ལ་འབྲེལ་བ་ཡོད་པ་ཞིག་ཨེ་ཡིན་སྙམ་
སྟེ། རྒྱལ་རབས་གསལ་བའི་མེ་ལོང་དུ། འདི་ཡན་གནམ་གྱི་ཁྲི་བདུན་ཟེར་ཏེ་
སྲས་རྣམས་ཀྱིས་རིམ་པ་བཞིན་ཆིབས་ཁ་ཐུབ་ཙ་ན་ཡབ་རྣམས་རིམ་པ་བཞིན་
དུ་རྨུ་ཐག་ལ་འཇུས་ནས་ནམ་མཁའ་ལ་འཇའ་ཡལ་བ་བཞིན་འགྲོ། ཞེས་པ་
བཞིན། གནམ་གྱི་ཁྲི་བདུན་ནི་ལྷ་ལས་མཆེད་པར་འདོད་པས། ཁོ་ཚོ་མི་ཡུལ་
དུ་གཤེགས་ཀྱང་གཙུག་གི་རྨུ་ཐག་སྟེ་ལྷ་ཐག་གམ་ལྷའི་གཡང་ཉིད་ད་དུང་མ་
ཆད་པར་ཡོད་ལ། གྲོངས་རྗེ་གཡང་གི་ཐག་པ་དེར་བརྟེན་ནས་སླར་ལྷ་ཡུལ་དུ་
འཕགས་པར་བཤད་པས་གཡང་ཤེས་ཕྱ་བོན་གྱིས་སྲིད་ཅི་ལྟར་བསྐྱངས་ཚུལ་
ཤེས་ནུས་སོ། །
གསུམ་པ་འགྲོ་ཤེས་གླུད་གཏོང་ནི་གླུད་ཞེས་པའི་ཆོ་ག་དང་འབྲེལ་བ་
ཡོད་པའི་བོན་གྱི་བྱེད་སྒོ་ཞིག་ཡིན། གླུད་བྱ་བའི་གོ་དོན་ནི་མིའམ་སེམས་ཅན་
གང་རུང་ཞིག་གི་ཚབ་བྱས་པ་དེ་ལ་འཇུག་ཞིང་། དེའི་བྱེད་སྒོ་ལ་ནང་གསེས་སུ་
དབྱེ་ན་མཆོག་དམན་བར་གསུམ་སྟེ་མདོས་དང་གླུད་དང་ཡས་གསུམ་མོ། །
དེར་འཇུག་ཚུལ་ནི་དཔེར་ན་གདོན་འདྲེ་སོགས་ཀྱིས་གཙེ་པའི་གང་ཟག་གང་
162



རུང་བ་ཞིག་གི་སྲོག་བསླུ་བའི་ཕྱིར་དེའི་ཚབ་ཏུ་གླུད་གཟུགས་དང་འདོད་ཡོན་
སོགས་མཐུན་རྫས་ཅི་འབྱོར་བཤམས་ནས་སྔགས་དང་ ཕྱག་རྒྱ་དང་ཏིང་ངེ་
འཛིན་གསུམ་གྱིས་བྱིན་གྱིས་བརླབས་ནས་བསླུ་བྱའི་གང་ཟག་གི་ཚབ་དུ་བཏང་
ནས་འདྲེ་སྲིན་རྣམས་དགྱེས་པར་བྱས་ཏེ། བསླུ་བྱ་དེའི་ལུས་སྲོག་གི་བར་ཆད་
ཐམས་ཅད་ཞི་ཞིང་འདོད་དོན་རྣམས་ལེགས་པར་འགྲུབ་པར་འགྱུར་བར་བྱེད་
པ་མ་ཟད། ཇི་སྐད་དུ། འཕྲུལ་གཤེན་བལ་ཚོན་ཅན་གྱིས་མདོས་དང་ཡས་
གཏོང་། སྲིད་དང་རྟེན་འཛུགས། ཞེས་འབྱུང་བཞིན་སྲིད་སྐྱོང་བ་དང་ཆོས་
ཀྱི་སྐུ་རྟེན་ལ་སོགས་འཛུགས་པར་མེད་དུ་མི་རུང་བ་ཞིག་ཡིན་ཏེ། དེར་བཤད་
རྒྱུན་དུ། མི་བས་ཆས་བཟང་ལྷ་ཡི་སྲས། ། མི་བས་བཀྲ་གསལ་འཇའ་ཚོན་
འོད། །མི་བས་སྙན་སྙན་ཚངས་པའི་དབྱངས། །མི་བས་ནོར་བཟང་རིན་ཆེན་
གསེར། །མི་ བས་ལྗགས་བདེ་ ཕ་ བོང་ལྗགས། ། མི་བས་སྨྲ་མཁས་ནེ་ཙོའི་
སྐོར། །མི་བས་སྟོབས་ལྡན་གླང་པོའི་སྟོབས། ། མི་བས་འགྲོ་མཁས་བལྟ་ན་
སྡུག ། གླུད་ལ་ཡོད་ཏན་བསམ་མི་ཁྱབ། །ཞེས་པ་ལྟར་འདི་ནི་གནའ་བོའི་
དུས་སུ་སྲིད་དང་འཁོར་བའི་ལས་ལ་ཤིན་ཏུ་མཁོ་བའི་བོན་སྒོ་ཞིག་ཡིན་ལ་དེང་
སང་ཡང་བོད་ཀྱི་ནང་བསྟན་གྱི་གྲུབ་མཐའ་ ལ་ལར་གླུད་ཀྱི་ཆོ་ག་སྤེལ་སྲོལ་
འདུག་པ་ཀུན་གྱིས་མཁྱེན་གསལ་ལྟར་ལགས། །
བཞི་བ་འདུར་ཤེས་སྲིད་ག ཤིན་ནི། སྐྱེ་རྒ་ན་འཆི་ནི་འགྲོ་བ་སེམས་ཅན་
ཀུན་ལ་ཆོས་ཉིད་དུ་གྲུབ་པ་ཞིག་ཡིན་ལ། འགྲོ་བ་མིའི་རིགས་ཆགས་པ་ནས་སྐྱེ་
རྒ་ན་འཆིའི་བསྡུལ་བསྔལ་མྱོང་བའི་མགོ་བརྩམ་པའི་ ཕྱིར། སྡུག་བསྔལ་དེ་
རྣམས་སེལ་བྱེད་དུ་ཡུལ་གྲུ་སོ་སོར་གནས་པའི་འགྲོ་བོ་རྣམས་ལ་རང་རང་གི་
ཡུལ་དང་བློ་དང་ཁམས་ལ་སོགས་པར་མཐུན་པའི་ཐུན་མོང་མ་ཡིན་པའི་ཆོ་ག་
-
་，
-
--
་
-- ，
-
-
--
-
-
--
--
，
རྒྱལ་རབས་གསལ་བའི་མེ་ལོང།
ཤོག་ངོས༥༧ལ་གཟིགས།
163



དང་རིག་གནས་ཀྱི་སྲོལ་མང་པོ་ཞིག་ཆགས་ཡོད། བོན་ལ་མཚོན་ནའང་དེའི་
སྐོར་ལ་རིག་པ་ཁྱད་པར་བ་ཞིག་གྲུབ་ཡོད་པ་མ་ཟད་གདོན་དང་། གློ་བུར་
དང་། འདུ་བ་དང་། མཚོན་དང་། ཚེ་ཟད་པ་ལ་སོགས་རྐྱེན་བཞིས་མནར་
ཞིང་ཤི་བའི་རིགས་མི་འདྲ་བ་བརྒྱར་དབྱེ་སྟེ་རྟག་ཏུ་དེའི་ཆོས་རྒྱུན་དུ་ཤི་བོ་
འདུར་ཐབས་དང་གསོན་པོ་བདེ་ཐབས་སོགས་འབྱུང་བ་ནི་བོན་དུ་དར་ཁྱབ་
ཤིན་ཏུ་ཆེ་བའི་རིག་གནས་ཞིག་ཏུ་སྣང་ངོ༌། ། འབྱུང་བ་ལྔ་ལས་གྲུབ་པའི་
བསྡོས་བཅས་གྱི་ཕུང་པོའི་རང་བཞིན་ཅན་ལྷ་བཙན་པོ་དེ་དག་ཀྱང་སྡུག་བསྔལ་
རྣམ་པ་བཞིའི་རྒྱ་ལས་འདའ་ཐུབ་བྲལ་བ་ལ་སྐབས་དེར་ནང་རྒྱལ་ཕྲན་བར་ལ་
རྒྱུན་དུ་འཐབ་རྩོད་དང་འཁྲུགས་པས་ཁེངས་ཤིང་ཕྱིའི་མཐའ་བཞིའི་རྒྱལ་པོ་
བཞིས་རྟག་ཏུ་གཙེ་ཞིང་རྒོལ་བར་གྱུར་བས་མཚོན་དང་དུས་མ་ཡིན་པར་འཆི་
བའི་གནས་ཚུལ་ནམ་འབྱུང་ལྷ་ལ་བློ་གཏད་ཏེ་སྐྱབས་བཅོལ་བྱེད་པ་ལས་སུ་ལ་
ཡང་སྨྲ་བའི་སྤོབས་པ་མེད་ཕྱིར་འདུར་ཐབས་སྲིད་གཤིན་ནི་དགོས་གལ་ཆེ་བ་
ཞིག་ཡིན་པ་ནི་རིག་པས་གྲུབ་བོ། །
ལྔ་བ་གཙང་ཤེས་སེལ་འདེབས་ནི་ཆབ་ནག་ཆུ་བོ་སེལ་གྱི་སྒོ་ཞེས་སུ་
གྲགས་པ་སྟེ། སྲིད་པ་སྨྲང་ཆེན་སེལ་གྱི་གཞུང་ལ་རྩ་དཀར་འཕེལ་བའི་ཡར་
སེལ་བཞི་དང་། རྩ་ནག་འགྲིབ་པའི་མར་སེལ་བཞི་མཉམ་གཉིས་བསོར་བའི་
བར་སེལ་བཞི་སྟེ་སེལ་གྱི་རིགས་ཆེན་པོ་བཅུ་གཉིས་ཡོད་ཞེས་ནམ་མཁའི་ནོར་
བུ་རིན་པོ་ཆེས་གསུངས་པ་བཞིན། དེ་ནི་མི་འདོད་པའི་བགེགས་དང་། རྐྱེན་
དང་བར་ཆད་ལ་སོགས་སེལ་ཐབས་རྣམ་པ་བཅུ་གཉིས་བཤད་པ་དེ་ཚོ་ཡིན་ཏེ།
འདི་ཡང་སྐབས་དེའི་ལྷ་བཙན་པོའི་རྒྱལ་སྲིད་བསྒྲུབས་པ་དང་། དཔལ་འབྱོར་
སྤེལ་བ། ལུས་རྟེན་འཚོ་བ་སོགས་ལ་མེད་དུ་མི་རུང་བའི་རིག་པ་ཞིག་ཡིན་ལ་
བསང་མཆོད་བྱེད་ཚུལ་དང་ཁྲུས་གསོལ་བྱེད་ཚུལ་ཀུན་ཀྱང་འདིའི་ཁུངས་སུ་
འདུ་བས་ད་ལྟའི་བར་དུ་རང་རེ་བོད་ལ་ཐུན་མོང་དུ་ཡོད་པ་ལྟར་རོ། །
164



དྲུག་པ་འགྲོས་ཤེས་གཏད་བྱད་ལ་ཕྱ་གཉན་གཏོ་ཡི་སྒོ་བྱ་བའི་བྱེ་བྲག་
ཞིག་ཡིན། དེ་ནི་ལྷ་ཀླུ་གཉན་གསུམ་ལ་སོགས་པར་ཕོག་ཐུག་ཤོར་བའི་ལན་དུ་
བཀྲ་མི་ཤིས་ཤིང་ལྟས་ངན་པ་འབྱུང་བ། རྐྱེན་བར་ཆད་ཀྱིས་ཉེན་པ་དང་། ལྷ་
སྲིན་སྡེ་བརྒྱད་སོགས་ཀྱིས་གཙེ་མུར་བྱད་ཁ་དང། ཕུར་ཁ་དང་། དྲོད་གཏོང་
སོགས་སྔོན་གྱི་མི་རྒྱུད་ནས་བྱུང་བ་གང་རུང་ད་ལྟ་ད་དུང་འགྲོལ་མ་ཐུབ་པར་མི་
བརྒྱུད་ལ་འབྱུང་བ་དེ་དག་སྒྲོལ་བའི་ཐབས་ཤེས་ཀྱི་རིག་པ་འབའ་ཞིག་ཡིན།
དེའི་བཅོས་ ཐབས་སྐོར་ལ་ རིགས་མང་ཡང་སྐབས་དེའི་ བཙན་ པོར་ དཔེར་
བླངས་ན། བོན་གྱི་གསས་མཁར་དུ་དབྱིངས་ཀྱི་ལྷ་ཚོགས་རྣམས་ཀྱི་སྐུ་གསོབ་
སྐུ་རྟེན་དུ་བཞེངས་པ་དང་། སྔགས་ཀྱི་ཁེངས་བའི་འཁོར་ལོ་དང་དར་ལྕོག་
གསུང་རྟེན་དུ་བཞེངས་པ། གསས་མཁར་ཀྱི་རྩེ་ལ་ཐུག་ནག་ཐུགས་རྟེན་དུ་
འཛུགས་པ་སོགས་ཀྱིས་མཚོན།
བདུན་པ་ཕན་ཤེས་སྨན་དཔྱད་ནི་བོན་ཆོས་དང་འབྲེལ་བ་ཡོད་པའི་
རིག་པ་ ཁྱད་པར་བ་ཞིག་ཡིན་ལ། འདི་བོན་སྒོ་ གཞན་ གང་དང་ཡང་ མི་
མཚུངས་ཏེ། བོད་མིའི་ཆེས་ཐོག་མའི་དུས་སུ་བྱུང་བའི་ཚན་རྩལ་གྱི་རིག་པ་
ཞིག་ཡིན་པས། ད་ལྟ་བོད་ཀྱི་སྨན་དཔྱད་ཞེས་ཡོངས་སུ་གྲགས་པ་དེ་ཡི་ཚེས་
ཐོག་མའི་ཕྱི་མོ་ལྟ་བུ་ཡང་ཡིན། བོན་ཀྱི་བཤད་ཚུལ་དུ་བོན་གྱི་སྨན་དཔྱད་ནི་ཕྲུ་
གཤེན་གྱི་བྱེ་བྲག་ཞིག་ཡིན་ལ་དེ་ཉིད་སྟོན་པ་གཤེན་རཔ་མི་བོ་ཆེའི་སྐབས་སུ་
དར་མགོ་ཚུགས་པ་ནས་བཟུང་བརྒྱུད་པ་ཟམ་མ་ཆད་པར་དར་ཞེས་བཞེད་
ཀྱང་། སྟོན་པ་གཤེན་རབ་ཀྱི་སྔོན་ཙམ་ནས་བོད་ལ་སྨན་དཔྱད་ཀྱི་རིག་པ་ཐོར་
བུ་དར་མེད་པ་མི་སྲིད་ལ། སྟོན་པ་གཤེན་རབ་ནས་སྨན་དཔྱད་ཀྱི་རིག་པར་
འཕེལ་རྒྱས་ཆེན་པོ་བྱུང་མཐར་དཔྱད་ཐབས་མི་འདྲ་བ་ཉི་ཁྲི་ཆིག་སྟོང་ཡོད་པར་
གྲགས་པ་དེ་ཀུན་མདོར་ན་རྒྱུ་རྐྱེན་མཐོང་བ་ལ་དཔྱད་པ། ངོས་འཛིན་རྩ་ལ་
དཔྱད་པ། ཕན་གནོད་ཆུ་ལ་དཔྱད་པ། འཆི་གསོའི་ཁམས་ལ་དཔྱད་པ་དང་
165



གསོ་བའི་ཐབས་མང་པོ་བྱུང་སྟེ་ལུས་ནད་གཉན་པོ་གསུམ་གྱི་རིག་པ་རིམ་པར་
དར། ཡིན་ནའང་གསོ་དཔྱད་ཀྱི་རིག་པ་འདི་བོན་གྱི་ཕྱུ་གཤེན་གྱི་གྲས་སུ་
འཇོག་པ་ནི་ནད་རྒྱུར་ངོས་འཛིན་པའི་དུས་སུ་གཅིག་ནས་མོ་རྩིས་སོགས་བོན་
ཆོས་ཀྱི་བྱེད་སྒོ་ལ་བརྟེན་དགོས་པ་དང་། གཉིས་ནས་ནད་མང་པོ་ཞིག་གདོན་
བགེགས་ཀྱི་གནོད་འཚེ་རུ་ངོས་འཛིན་བྱས་ནས་དེ་ཟློག་ཐབས་དང་སེལ་ཐབས་
ལ་བོན་གྱི་སེལ་གཏོ་སོགས་ཀྱི་ཆོ་ག་སྤེལ་དགོས་པས་སོ། ། །
བརྒྱད་པ་སྐོས་ཤེས་རྩིས་མཁན་ནི་གཙུག་ལག་རྩིས་ཀྱི་བོན་ཞེས་ཀྱང་བྱ་
ལ། སྐོས་ཞེས་པ་ནི་ལས་དབང་གིས་སྲིད་པ་ལ་དབང་བྱེད་པར་བསྐོས་པའམ་
དཀར་ནག་ལས་ཀྱི་གཟུ་ལ་དབང་བའི་དོན་སྟེ། དེ་ལ་དབྱེ་ན་གབ་རྩེ། སྤར་ཁ།
འབྱུང་བ། ཇུ་ཞག་སོགས་བཞིའི་ཁོངས་སུ་འདུ། དེ་དག་གིས་སྐབས་དེའི་
རྒྱལ་འབངས་རྣམས་ཀྱི་སྐྱེ་རྒ་ན་འཆིའི་སྡུག་བསྔལ་དང་། འགྲོ་ཆགས་ཉལ་
འདུག་ལ་སོགས་པའི་སྤྱོད་པའི་ལེགས་ཉེས། གནས་དང་གནས་མིན་འབྱེད་
པའི་བླང་དོར། དབྱར་དགུན་སྟོན་དཔྱིད་སོགས་དུས་བཞིའི་འགྱུར་བ་དང་ལོ་
ཏོག་དང་ཕྱུགས་ཟོག་གི་འཕེལ་ཁ་སོགས་ལ་བརྟག་ཅིང་དཔྱད་པས་རྒྱལ་ཐབས་
ལ་ཤིན་ཏུ་གལ་བའི་རིག་པ་ཡིན་ནོ། །
དགུ་བ་སྨྲང་ཤེས་གཏོ་དགུ་ནི་ཆབ་ནག་གི་བོན་སྐོར་སྲིད་པ་མིའུ་བརྒྱུད་
ཀྱི་གཞུང་དང་ཆབ་དཀར་ཀྱི་འདྲེ་དང་སྲིའི་སྒོ་རྣམས་ཡིན། སྨྱུང་ཞེས་པ་ནི་ཕྱི་
སྣོད་ཀྱི་འཇིག་རྟེན་ནས་སྲིད་པའི་ཁམས་ཅི་ལྟར་ཆགས་པ་དང་། ནང་བཅུད་
ཀྱི་སེམས་ཅན་ཏེ་འགྲོ་བ་མིའི་རིགས་རྒྱུད་ཅི་ལྟར་དར་གྲོལ་ཚུལ། གཞན་ཡང་
གནའ་བོའི་བོན་གྱི་ཆོག་རབས་རྣམས་དང་། དེ་དང་འབྲེལ་བའི་སྒོ་ནས་
བདེན་པའི་སྨྲང་གིས་བཀྲལ་བར་ངོས་འཛིན། བོན་སྒོ་འདི་ཉིད་བོན་ཀྱི་ལྷ།
རྒྱལ་པོ། མི་བརྒྱུད་ ལ་ སོགས་པའི་བྱུང་རབས་ལ་འབྲེལ་བ་ཡོད་པས་ སྒྲུང་
ཐམས་ཅད་ཀྱི་འབྱུང་ཁུངས་དང་སྒྲུང་གི་རིག་པ་བོན་གྱི་ངོ་བོར་བསྒྱུར་བྱེད་ཀྱི་
166



ས་ཞིང་གཤིན་པོ་ཡང་ཡིན་པས། གོང་དུ་གླེང་ཟིན་པའི་གཉའ་ཁྲིའི་སྒྲུང་སྟེ་
ཅན་ལྔ་ལོག་དྲུག་ལ་སོགས་པ་ཡང་འདི་ལས་མཆེད་པར་སེམས་པས། བོན་སྒོ་
འདི་ནི་སྐབས་དེའི་རྒྱལ་སྲིད་སྐྱོང་བྱེད་ཀྱི་ཐབས་དམ་པ་ཡིན་ནོ། ། དེ་ནང་
གསེས་སུ་དབྱེ་ན། སྲིད་པའི་མིའུ་བརྒྱུད་ཀྱི་སྐོར་དང་། གཏོ་དགུའི་དོན་གྱི་
སྐོར། སྲིད་པའི་གྲོལ་ཕུག་གི་སྐོར། སྲིད་པ་ཕོ་དགུ་དང་སྲིད་པ་མོ་དགུའི་སྐོར།
སྲིད་པའི་ཆོག་ རབས་ཀྱི་སྐོར། འདྲེ་དང་སིའི་སྐོར་ལ་ སོགས་ཡོད་པ་ནམ་
མཁའི་ནོར་བུ་རིན་པོ་ཆེའི་གསུང་རྩོམ་དུ་གསལ་ལོ། །
བཅུ་བ་ལྡིང་ཤེས་ཤ་བའི་བོན་ནི་གཙོ་བོ་མདོས་ ཞེས་པའི་ཆོ་ག་ཞིག་
ཡོད་པ་དེར་ཟེར་ལ། མདོས་ཀྱི་ནང་ནས་ཤ་བའི་མདོས་རྩ་བ་ཡིན་པར་བཤད་
པས། དེ་ནི་ཤ་བ་ནམ་མཁར་ལྡིང་བ་དང་། རྔ་ལ་བཞོན་ནས་ནམ་མཁར་
འགྲོ་བ་བཅས་ཟག་བཅས་ཀྱི་རྫུ་འཕྲུལ་ཡ་མ་ཟུང་དུ་མ་དང་ལ་ལར་དམར་
མཆོད་ལ་སོགས་པའི་སྒོ་ནས་ལྷ་ཀླུ་མི་གདོན་འདྲེ་ལ་སོགས་པ་བཟློག་པ་དང་
འགུགས་པར་བྱེད་པའི་ལས་ཀྱི་ཆོ་གའི་རིགས་ཡིན་པ་མ་ཟད། རྒྱལ་ཐབས་ཀྱི་
ཐད་ལ་དཔེའི་སྒོ་ནས་འཇིག་རྟེན་གྱི་གནས་ལུགས་རྣམས་འགྲེལ་བཤད་བྱེད་པ་
ཞིག་ཡིན་པས། རྒྱལ་སྲིད་ཀྱི་ལས་ལ་ཤིན་ཏུ་གལ་ཆེ་བ་དཔེར་ན། ཤ་བ་རུ་
རྒྱས་ཀྱི་མདོས་ལས། ། ཀྱི་དང་པོ་སྲིད་པའི་དང་པོ་ལ། །ནམ་མཁའ་སྟོང་པ་
1 དུང་དཀར་ཚིག་མཛོད་ཆེན་མོ》རུ། མདོས་ཞེས་བྱ་བ་ནི་བལ་ཚོན་སྣ་ལྔ་འམ་རས་སྐུད་སི་
ཤན་བཅས་ཚོན་སྣ་མང་པོ་ལས་ལྷས་བཏགས་སུ་བྱས་པའི་ཁང་བཟང་ལྟ་བུ་ཞིག་གི་མདུན་དུ་བསླུ་བྱའི་མི་
ཕྱུགས་ནད་པ་སོགས་ཀྱི་གཟུགས་བརྙན་དང་། དེའི་མཐའ་སྐོར་ཤིང་བྱུང་སྣ་ཚོགས་བཞག་པའི་ངོས་སུ་
གནམ་ལ་འཕུར་བ་དགུ། ས་ལ་འཛུལ་དགུ་ རི་དྭགས་འཕྱོ་དགུ། གཅན་གཟན་སྡེར་དགུ་བཅས་ཀྱི་
གཟུགས་བརྙན་བྲིས་པ་་བཙུགས། དེ་ཡི་མཐའ་བསྐོར་དུ་ཟས་སྣ་གོས་སྣ། དར་སྣ། འབྲུ་སྣ། རིན་ཆེན་
སྣ་ལྔ་སོགས་ལྷ་འདྲེ་མགུ་བའི་མཆོད་རྫས་མང་པོས་གང་བ་ཞིག་ཡིན། ཆུང་ཚད་འདོམ་གང་ཡས་མས་
དང་ཚེ་ཚད་ལ་ཐོག་སོ་གསུམ་ལྷག་ལོང་ང་་ཡོད།
167



སྤྱོད་གསུམ་སྲིད། ། སྣང་བ་འོད་ལྡན་སྲིད། ། མུན་པ་སྲིད་ལྡན་སྲིད། སྲིད་
པའི་ཐ་མ་ལ། རྗེ་བློན་འབངས་གསུམ་སྲིད། །དེ་ཡང་ཡུ་མོ་བཅུ་གཉིས་ལ། །
རྗེ་བློན་འབངས་གསུམ་དེ་ན་བཞུགས། །ཡུལ་ནི་ལུང་སྲོ་ཁ་ན། །རྗེ་རུ་ཤེ་འ་ེ་
རྒྱུ་རྩེ་དང་། ། བློན་པོ་ཁྱུང་པོ་རབ་བསང་དང་། ། འབུངས་སུ་གྲུ་ཁུ་དམིག་
དཀར་དང་། །རྗེ་བློན་འབངས་མཚམས་སར་བཞུགས་པའི། །རྗེ་ཡི་དཔེ་ནི་
རི་རབ་འདྲ། །བློན་པོའི་དཔེ་ནི་གངས་རི་འདྲ་། །འབངས་ཀྱི་དཔེ་ནི་རྩི་ཤིང་
འདྲ། །དེ་ནི་ སྤྱིའི་རྗེ་བློན་འབངས་གསུམ་ལ། ། ནང་གི་རྗེ་བློན་འབངས་
གསུམ་ནི། །རྗེའི་དཔེ་ནི་མེ་འབར་འདྲེ། ། བློན་གྱི་དཔེ་ནི་ཀ་གདུང་འདྲ། །
འབངས་ཀྱི་དཔེ་ནི་ཁང་སྟོང་འདྲ། ། རྗེ་བློན་འབངས་ནི་གསུམ་གྱི་བླ་། ། རིན་
པོ་ཆེ་བྱ་ཁུ་བྱུག་འདྲ། །ཞེས་རྗེ་བློན་འབངས་གསུམ་ནི་རིམ་བཞིན་རི་རབ།
གངས་རི། རྩི་ཤིང་དང་། མེ་འབར། ཀ་གདུང་། ཁང་སྟོང་གསུམ་གྱི་དཔེར་
བཀོད་ནས་དེ་དག་གི་སྤྱི་ཚོགས་ཀྱི་གོ་གནས་དང་། མཆོག་དམན། གཙོ་ཕལ་
གྱི་དབྱེ་བ་གསལ་བཤད་བྱས་ཏེ་རྒྱལ་ཐབས་སྐྱོང་བ་ལ་མངའ་འབངས་རྣམས་ཀྱི་
བློ་ཡི་ཁ་ལོ་བསྒྱུར་བྱེད་ཀྱི་བོན་སྒོ་ལྟ་བུ་ཡིན། ། །
བཅུ་གཅིག་པ་འཕུར་ཤེས་ཇུ་ཐིག་ནི་བོན་གྱི་རིག་གནས་ལས་ཆེས་ལོ་
རྒྱུས་རིང་ཞིང་རྒྱ་ཆེ་བའི་ཤེས་རིག་ཤིག་ཡིན། དེ་ནི་ཕྱུ་གཤེན་བོན་ཀྱི་ནང་ཚུན་
ཏེ་པྲ་ལྟས་མོ་ཞེས་པ་དེའི་ཁོངས་སུ་གཏོགས་ལ། དེ་ལ་དབྱེ་ན་ཡེ་སྲིད་འཕྲུལ་ཀྱི་
ཇུ་ཐིག ཡེ་མཁྱེན་སྒྲ་ལྷའི་མངོན་ཤེས། ཡེ་རྗེ་སྨོན་པའི་རྨི་ལམ། ཡེ་དབང་ལྷ་
ཡི་བཀའ་བབ་སྟེ་རྣམ་པ་བཞིར་གསུངས་པ་དེ་དག་ཡིན། དེ་སྲིད་ཀྱི་བྱ་བར་
དགོས་གལ་ཤིན་ཏུ་ཆེ་བར་སེམས་ཏེ། འཇུ་མི་ཕམ་རིན་པོ་ཆེའི་སྣང་གསལ་
|
ཀྲས་ལ།
ནམ་་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཤོག་ངོས༣༨ ༣ནས་༣༨༤བར་ན་
168



སྒྲོན་མེ་ བྱ་བ་ལས། སྐྱོན་ཡོན་སྔ་ལྟས་ལེགས་ཉེས་དྲང་ཤན་འབྱེད། །བདེན་
རྫུན་ཡོ་དྲང་ཆག་དང་ཚད་ལ་གཞལ། །ནད་གསོ་འཆི་སློང་ཚེ་གཡང་དཔལ་
གསུམ་བསྐྱེད། །འགྲོ་ལ་ཕན་བདེ་རིམ་པར་ཤུགས་ཀྱིས་འབྱུང་། ། དར་ཙམ་
བདེ་ཡང་ཡོན་ཏན་བསམ་ལས་འདས། །ཞེས་དང་། འཇུ་མི་ཕམ་རིན་པོ་ཆེའི་
ཞལ་སྔ་ནས། མྱ་ངན་གཉེར་མས་གདོང་ལ་རྨ་ཕབ་པ་ ། ཆུ་རྙོག་དྭངས་པ་
བཞིན་ དུ་ བཤིག་ བྱས་ ནས། ། དགའ་ བའི་ བཞིན་ རས་ ཉ་ གང༌ ཟླ་ བའི་
གཟིགས། ་འཛུམ་པའི་འོད་དཀར་འགྱེད་པ་འདི་ཡིས་ནུས། ། སྲོག་གི་ལྗོན་
པར་གཟས་ང་འི་བདུད་ཀྱི་གྲི་ ། བླ་ཡི་ནོར་བུ་རྐུ་བ་འདྲེའི་ལྕགས་ཀྱུ། ། མི་
མངོན་བཞིན་དུ་བརྐྱངས་པ་དེ་དག་ཀྱང་། ། མི་ལ་སྒྲོན་པར་བྱེད་པ་འདི་ཡིས་
ནུས། །འཆི་སློང་ནད་གསོ་བྱེད་པའི་བདུད་རྩི་དང་། ། དབུལ་ཕྱུག་རྨོང་པོ་
འཕེལ་བའི་ ནོར་ བུ་ དང་། ། ཁས་ ཞན་ བཙན་ པོར་ བྱེད་ པའི་ ལས་ ཐབས་
གསུམ། །འདི་ལ་བརྟེན་ན་དཀའ་བ་མེད་པར་རྙེད། །ཞེས་གསུངས་པས་ཇུ་
ཐིག་གི་རིག་པ་ནི་བོན་ཆོས་ཀྱི་མ་ལག་གཙོ་བོ་ཞིག་ཡིན་པར་མ་ཟད། སྐབས་
དེའི་རྒྱལ་འབངས་ཀུན་ལ་དགོས་མཁོ་ཆེ་བའི་རིག་པ་ཞིག་ཀྱང་ཡིན་ནོ། །
བཅུ་གཉིས་པ་སྒྲོལ་ ཤེས་འཕྲུལ་བོན་ནི་བགེགས་རྐྱེན་སེལ་བྱེད་ཀྱི་བོན་
སྒོ་གཞན་ཞིག་ཡིན་ལ། འདིར་སེམས་ཕྱོགས་རྫོགས་པ་ཆེན་པོ་ཞང་ཞུང་སྙན་
རྒྱུད་དང་། སྔགས་ཕྱོགས་གེ་ཁོད་ཞང་ཞུང་མི་རིའི་སྐོར་ལ་སོགས་ལྟ་སྒོམ་སྤྱོད་
གསུམ་སྟོན་པའི་གཞུང་ལུགས་ཆ་ཚང་བ་ཡོད་པར་བཤད་པས། བོན་གྱི་རིག་
པའི་གཞུང་ལུགས་གལ་ཆེན་ཞིག་ཀྱང་ཡིན་ལ། འཕྲུལ་བོན་བཀོལ་ནས་རྒྱལ་
| ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། 》ལས་བཏུས། ཤོག་ངོས༤༠༥།
སྲིད་པ་འཕྲུལ་གྱི་ཇུ་ཐིག་གི་དཔྱད་དོན་སྣང་གསལ་སྒྲོན་མེ། འཇུ་མི་ཕམ་རྣམ་རྒྱལ་རྒྱ་མཚོས་བརྩམས།
སྡེ་དགེ་ལྷུན་གྲུབ་སྟེང་གི་པར་གཞིར་གསལ་བར་བཤད།
169



ཐབ་བསྐྱངས་ཚུལ་ལ་རྫོགས་པ་ཆེན་པོ་ཞང་ཞུང་སྙན་རྒྱུད་ཀྱི་བོན་མ་ནུབ་པའི་
གཏན་ཚིག་བྱ་བར། ཞང་ཞུང་ཁྲི་སྡེ་ནི་ཡར་ཆད། སུམ་པ་སྟོང་སྡེ་ནི་མར་བུད།
བོད་སིལ་བུར་སོང་བའི་དུས་དེར་ཞང་ཞུང་རྒྱལ་པོའི་ཁབ་ཆེན་མ་ཁྱུང་བཟའ་
མཚོ་རྒྱལ་དེས། བོད་ཀྱི་རྒྱལ་པོ་ཐུགས་ཀྱི་བརྣག་པ་སྐྱེས་ནས་གྱེས་སྤུངས་སྣང་
བཞེར་ལོད་པོ་སྤྱན་དྲངས། ཟ་འོག་དགུ་རིམ་གྱི་གདན་བཏིང་། དར་དཀར་
ཤ་བ་རིས་ཀྱི་གུར་ཕུབ། འབྲས་ཆང་དིང་པ་དྲངས། བདའ་དགུ་དང་འདོད་
དགུ་ནི་ཕུལ། གདུང་བའི་མཆི་མ་ཁྲག་ཏུ་གཏིགས་ནས་ཞུས་པ། བོན་སྐྱོང་
རྒྱལ་པོ་ནི་བཀྲོངས། བོན་ཁྲིམས་གསེར་གྱི་གཉའ་ཤིང་ནི་ཆག བོད་ཁམས་
སིལ་བུར་སོང་། གཡུང་དྲུང་བོན་གྱི་བསྟན་པ་ནི་མི་ནུབ་ འདི་ལྟ་བུའི་དུས་
བྱུང་བས། ཐུགས་ཀྱི་བརྣག་པ་ཞུ་འཚལ། ཞུས་པས། སྣང་བཞེར་ལོད་པོ་འི་
ཞལ་ནས། ང་ལ་སྤུ་བྱ་བ་གསེར་སྲང་གཅིག་ལ་ལོ་གསུམ་བསྒྲུབས་བཏང་ནས་
བོད་ཁམས་རླུང་གིས་འཁྱེར་བ་བྱ་བ་འདི་བྱའམ། ཁྱུང་བྱ་བ་གསེར་སྲང་ཕྱེད་
ལ་ཟླ་བ་གསུམ་བསྒྲུབས་ནས་བཏང་ན། ཡར་ལུང་སོག་ཁའི་ཁྲི་སྲོང་ལྡེ་བཙན་
འཁོར་དང་བཅས་པ་་ཡོད་པ་དེ་བྱའམ། ཏུབ་བྱ་བ་གསེར་ཞོ་གཅིག་ལ་ཞག་
བདུན་བསྒྲུབས་ནས་བཏང་ན་རྒྱལ་པོ་ཉིད་སོད་ང་་ཡོད་པ་འདི་བྱའམ་གསུངས་
པས། མཚོ་རྒྱལ་གྱི་ཞལ་ནས་ཏུབ་མཛད་པར་འཚལ་ལོ་ཞེས་ཞུས་པས། གྱེར་
སྤུངས་ཆེན་པོ་ད་རོག་མཚོ་གླིང་ལ་དར་དཀར་ཤ་བ་རིས་ཀྱི་གུར་ཕུབ། ཟ་འོག་
དགུ་རིམ་གྱི་གདན་ལ་བཞུགས་ནས་ཞག་བདུན་བསྒྲུབས་ནས། གསེར་ཞོ་
གཅིག་གསུམ་དུ་བཅད་ནས། སུམ་ནམ་གཅིག་སྲོད་ལ་འཕངས་པས། ཡར་
ལུང་ཤམ་པོའི་མགུལ་གྱི་མཚོ་ལ་རྒྱབ་ནས་མཚོ་སྐམ་ཀླུ་བྲོས། ཡར་ལུང་མཚོ་
སྐམ་བྱ་བ་ཡོད་དོ། །སུམ་ནམ་གཅིག་ནམ་ཕར་ཕྱེད་ཚུར་ཕྱེད་ལ་འཕངས་པས།
སོག་ཀ་སྤུན་པོའི་རི་ལ་ཤ་བ་བདུན་ཉལ་བ་ལ་རྒྱབ་ནས་གཉིས་ཁྲི་ལྔ་རེངས་པས་
ཤ་བ་རེངས་ཀྱི་རི་ཡོད་དོ། ། སུམ་ནམ་གཅིག་ཐོ་རངས་འཕངས་པས་སྐུ་མཁར་
17()



བྱི་བ་སྟག་རྩེ་ལ་རྒྱབ་ནས་རྒྱལ་པོ་བསྙུང་གིས་ཟིན་ནོ། ། རྒྱལ་པོ་རིག་པ་ཅན་
དེའི་ཞལ་ནས་ གཡུང་དྲུང་བོན་གྱི་བསྟན་པ་བསྣུབས། ། བོན་སྐྱོང་རྒྱལ་པོ་
བཀྲོངས། །ད་ནང་ཐོ་རངས་ཙཱའོང་ལུགས་ཀྱིས་གྱེར་སྤུངས་ཆེན་པོ་ཐུགས་
ཁྲོས་པ་ཡིན་པས། གསེར་ཕྱེ་འབྲོང་རུ་གང་ཁྱེར་ལ་མི་རྟ་བརྒྱ་ཐམ་པ་ཆོས་ཤིག་
གྱེར་སྤུངས་དེ་ལ་ང་གསོ་བའི་ཐབས་ཡོད་དོ། །དེ་གདན་མ་འདྲོངས་ན་ང་ནི་
མྱུར་དུ་འཆི་བ་འདྲ་གསུངས་སོ། །དེར་རྟ་པ་བརྒྱ་དྲ་བྱེའི་ལུང་པར་བྱིན་ནས་
ཞང་ཞུང་ལུག་གི་རྫི་ལ་བོད་ཀྱི་རྟ་པ་རྣམས་ཀྱིས་གཏམ་དྲིས་པ་གྱེར་སྤུངས་
ཐུགས་ཀྱིས་བརྣག་པ་བྱུང་ནས་བོད་ཀྱི་རྒྱལ་པོ་བསྙུང་། གྱེར་སྤུངས་ལས་སྐུ་
རྒྱལ་འབུལ། སྤྱན་འདྲེན་པས་གང་དུ་བཞུགས་དྲིས་སོ། །རྫི་བོས་སྨྲས་པ་མཚོ་
གླིང་ཉེ་བྲག་དཀར་པོ་མ་གིའི་རྩ་ན་དར་དཀར་ཤ་བ་རིས་ཀྱི་གུར་ཕུབ་ནས་ཡོད། །
སྐུ་མ་ངེས་ཏེ་ཅིར་ཡང་སྤྲུལ་ཟེར་རོ། །དེར་མཚོ་ལ་གྲུ་བཏང་ནས་བྱིན་པས་ཟ་
འོག་གི་གདན་དགུ་རིམ་གྱི་སྟེང་ན། ཤེལ་གྱི་རྣ་རུར་སྤྲུལ་ནས་བཞུགས་པ་ལ་
གསེར་ཕྱེ་འབྲོང་རུ་གང་ཕུལ་ནས་བསྐོར་བ་དང་ལྷ་ཕྱག་བྱས་པ་ས། ཤེལ་གྱི་རྣ་
རུ་གྱེར་སྤུངས་སུ་སྐུར་བཞེངས་ནས་གསུངས་པ་བོན་སྐྱོང་རྒྱལ་པོ་བཀྲོངས།
གཡུང་དྲུང་བོན་གྱི་བསྟན་པ་བསྣུབས། ཐུགས་ལ་བརྣག་པ་སྐྱེས་ནས་ཀྱང་།
བོན་གྱི་རྒྱལ་པོ་བཀྲོངས་ནས་བོད་ཁམས་ཕུང་ནས་འགྲོ་བ་ལ་ད་ངས་སྨྲས་པ་
ཁས་ལེན་ནམ་གསུངས། བློན་པོས་ཞུས་པ། རྗེ་ཁྲི་སྲོང་ལྡེ་བཙན་གྱི་ཞལ་ནས་
དང་པོ་གཡུང་དྲུང་བོན་བསྣུབས་པ་ཡང་ངས་མ་ཉེས་ཏེ། བོ་དྷི་ས་ཏྭ་དང་རྒྱ་
གར་གྱི་མཁན་པོ་རྣམས་དང་། འཁོར་གྱི་བློན་པོ་རྣམས་ཀྱི་ཕྲ་མ་ལེགས། ད་
ཇི་ལྟར་གསུངས་པ་ལ་བཀའ་ཉན་གསུངས་པས་འོ་ན་ངའི་ཚིག་བཞི་འདིར་སྟེར་
རམ། ངའི་སྤྱོད་པའི་ཞང་ཞུང་གི་བོན་སྡེ་སུམ་བརྒྱ་དྲུག་ཅུ་འདི་མི་སྣུབ་པ་དང་།
གུ་རུབ་ཀྱི་མི་སྡེ་འདི་ལ་ཡུལ་ཡར་ལུང་སོག་ཁ་བྱིན་ནས་བླ་དང་བློན་གྱི་ཁྲལ་མེད་
པར་གཡས་གྲལ་ལ་འཇོག་པ་དང་གཉིས། རྗེ་ལིག་མི་རྒྱ་ཡི་སྐུ་ཚད་དུ་གསེར་གྱི་
171



མཆོད་རྟེན་ལ་གཡུང་དྲུང་འདོམས་གང་དགར་བ་དང་གསུམ། ཁྱུང་བཟའ་
མཚོ་རྒྱལ་གྱི་སྤྱན་སྔར་ལྷ་བཅུ་གཉིས་མགོ་དང་བཅུ་གསུམ་གྱི་སྟོང་འཇལ་བ་
གཙིགས་སུ་བྱིན་ནམ་གསུངས་སོ། །དེར་དབང་བློན་མི་ གསུམ་ གྱིས་ ཁས་
བླངས་སོ། །དེར་གྱེར་སྤུངས་རྗེའི་སྤྱན་སྔར་གདན་བསྐྱོད་ནས། ཕྱིར་ལྡོག་གི་
ཆོ་ག་གསང་ཐིས་འཕར་མ་དགུ་བསྐོར་མཛད། རྗེའི་བུ་ག་དགུ་ནས་གསེར་གྱི་
སྐུད་པ་དར་སྐུད་སྒྲིལ་མ་ཙམ་རེ་བཏོན་ནོ། ། སྲང་ལ་བཅལ་བས་གསུམ་ནམ་
གཅིག་བཏོན་ནོ། ། དེའི་རྗེས་ལ་ཁྲག་ངན་དང་རྣག་དང་ཆུ་སེར་ལ་སོགས་པ་
མང་དུ་བཏོན་ནས་བསྙུང་པ་དྭངས་སོ། །| ཞེས་འབྱུང་བ་བཞིན་ཆབ་སྲིད་ཀྱི་
ཆ་ནས་བཤད་ན་བོན་སྒོ་འདི་ནི་སྒྲུང་ལྟར་གནས་ལུགས་དང་སྒྲུང་གཏམ་གྱི་
ལམ་ནས་གཞན་སེམས་འགུགས་པའི་ཐབས་ལ་སྤྱོད་པ་ལྟ་བུ་མ་ཡིན་པར་ཕལ་
ཆེར་དྲགས་པོའི་ལས་གྱིས་ཕ་རོལ་བཏུལ་ནས་རྒྱལ་ཐབས་སྐྱོང་ཚུལ་ཞིག་ཡོན་
ཚོད་འདུག་གོ །
སྐབས་དེར་བོན་གྱི་བྱེད་ལས་ལ་གསུམ་སྟེ་རྒྱལ་སྲིད་སྐྱོང་པའི་ཐབས་
དང་དད་མོས་ཀྱི་རྟེན། འཚོ་གཞེས་ཀྱི་སྐྱབས་གནས་སོ། །འདི་གསུམ་པོ་བོན་
ཆོས་ཀྱི་ཤེས་རིག་གི་རྩ་བའི་རྨང་གཞི་གསུམ་སྟེ་རྣོ་མཐོང་གི་ཤེས་རིག་དང་།
གསོན་པོ་བདེ་བའི་དཔྱད། གཤིན་པོ་བདེ་བའི་འདུར་གསུམ་ལས་བཀྱེས་པ་
ཡིན་པར་འདོད། །
གཉའ་ཁྲི་བཙན་པོ་ཁྲིར་འཁོད་རྗེས་བོན་ཤེས་པ་ཅན་བཅུ་གཉིས་ཀྱིས་
རང་རང་གི་བོན་སྒོ་རྣམས་བོད་བཙན་པོའི་སྲིད་དབང་གི་ལས་དོན་ཁྲོད་དུ་
རིམ་གྱིས་བེད་སྤྱོད་བྱས་ཤིང་། རྒྱལ་པོའི་སྲིད་ཀྱི་ལེགས་ཉེས་ཀྱི་བྱ་བ་ཀུན་བོན་
རྫོགས་པ་ཆེན་པོ་ཞང་ཞུང་སྙན་རྒྱུད་ཀྱི་བོན་མ་ནུབ་པའི་གཏན་ཚིག་ཏུ་གསལ་ཞེས་ནམ་
མཁའི་ནོར་བུ་རིན་པོ་ཆེའི་གསུངས་རྩོམ་ཕྱོགས་བསྒྲིགས་ཤོག་ངོས༤༢༠ནས་༤༢ ༣ སུ་འཁོད་ཡོད།
172



ཀྱི་རིག་པ་དེ་དག་གི་ལམ་ནས་ཐག་གཅོད་པ་དང་། སྲིད་ཀྱི་ལས་རྣམས་བོན་
གྱི་ལྟ་ཚུལ་དང་མཐུན་པར་སྤྱོད་མགོ་ཚུགས་པས། བོན་གཤེན་རྣམས་རྒྱལ་
སྲིད་ཀྱི་གྲོས་འདེབས་ཡུལ་དང་བློ་འདྲི་ཡུལ་དུ་གྱུར་བར་མ་ཟད་། བསྟན་པོ་དེ་
དག་གི་འཁྲུངས་ རབ་ནས་གདུང་རྒྱུད། མཚན་ནས་བསམ་བློ། དེ་ནས་
མཐར་སྐུའི་བཀོད་པ་བསྡུས་པའི་བར་དུ་བོན་ཆོས་ཀྱི་ནང་དོན་ལྟར་བསྐྱར་བཟོ་
བྱས། གཉའ་ཁྲི་བཙན་པོ་ནས་གྲི་གུམ་བཙན་པོའི་བར་གྱི་རྒྱལ་པོའི་མཚན་
རྣམས་ཞང་བློན་དང་བོན་ཆོས་ཀྱི་ནང་དོན་ལྟར་གསོལ་བ་ནི་གཉའ་ཁྲི་བཙན་
པོ་དང་གནམ་མུག་མུག་གི་སྲས་མོ་བཤོས་པའི་སྲས་མུག་ཁྲི་བཙན་པོ། དེ་དང་
ས་དིང་དིང་གི་སྲས་མོ་བཤོས་པའི་སྲས་དིང་ཁྲི་བཙན་པོ། དེ་དང་སོ་ཐམ་ཐམ་
གྱི་སྲས་མོ་བཤོས་པས་སོ་ཁྲི་བཙན་པོ། དེ་དང་འདར་ཡོད་མེད་ཀྱི་སྲས་མོ་
བཤོས་པས་འདར་ཁྲི་བཙན་པོ། དེ་དང་གདགས་ཀྱི་ལྷ་མོ་བཤོས་པའི་སྲས་
གདགས་ཁྲི་བཙན་པོ། དེ་དང་སྲིབ་ཀྱི་ལྷ་མོ་བཤོས་པའི་སྲས་སྲིབ་ཁྲི་བཙན་པོ།
ཞེས་དང་། གནའ་དུས་སུ་བཙན་པོ་རྣམས་ཀྱི་སྲས་འཁྲུངས་པའི་ཚེ། བཙན་
པོའི་སྐུ་གཤེན་གྱི་བོན་པོ་དེས་ལྷ་བསང་བཏང་། ཚན་ཁྲུས་} ཞེས་པ་འོ་ཆབ་
ཀྱིས་སྐུ་ཁྲུས་གསོལ་ཏེ། རྒྱལ་སྲས་དེར་ཞང་ཞུང་གི་སྐད་ནས་དྲངས་པའི་
མཚན་འདོགས་སྲོལ་ཡོད་པ། སྲོལ་དེ་ཐོག་མར་གཉའ་ཁྲི་ནས་མགོ་བརྩམས་
ཤིང་། གཉའ་ཁྲིའི་མཚན་ནི་བོན་ཤེས་པ་ཅན་བཅུ་གཉིས་ཀྱིས་གཉའ་བར་ཁྲི་
བཏེགས་ནས་རྒྱལ་སར་བཀོད་པས་གཉའ་ཁྲི་ཞེས་བཞེད་སྲོལ་རྒྱུན་འབྱམས་སུ་
， ཚན་ཁྲུས་ནི་བོན་ལུགས་སུ་གྲགས་ཆེ་བའི་ལུགས་ཤིག་ཞིག་སྟེ། ཁྲུས་བྱས་པའི་དོན་ལ་གོ་
དགོས་ལ་ལེགས་བཤད་རིན་པོ་ཆེའི་མཛོད་ལས། ལྷ་རི་གྱང་ཏོའི་ཁ་ནས་ཡར་ལུང་སོག་ཀར་བབ། དེའི་
ཚེསྒུམ་ལྷ་བོ་ལྷ་གསལ་གནམ་ནས་བབ་བྱ་བའི་བོད་ལ་ལུང་བསྟན་པའང་བྱུང་ངོ། །དེ་ཡང་ཐོག་མར་ཕྱུག་
རྫི་འགས་མཐོང་ནས་གང་ནས་འོང་བྱས་པས། གནམ་དུ་མཛུབ་མོ་ཀེར་ཀེར་བྱེད་ཅིང་བགད་པ་ལྕེ་སྟེང་
གཡུང་དྲུང་རིས་ཝལ་ཝལ་བྱུང་།
173



ཡོད་པ་འདྲ་ཡིན་ཡང་། དོན་ལ་མཚན་དེ་ཞང་སྐད་མ་ཡིན་པའི་ངེས་པ་མི་
འདུག་སྙམ་ལ། གང་ཞེ་ན། གཉའ་ཁྲིའི་མཚན་ཡིག་རྙིང་དུ་འབྲི་སྲོལ་མི་འདྲ་
བ་ཁ་ཤས་བྱུང་བ་གཉའ། སྙ། ཉག་སོགས་མང་པོ་འབྱུང་བས་སོ། ། ཞང་
སྐད་ཀྱི་མཚན་འདོགས་པའི་རྒྱུ་མཚན་ཡང་ནམ་མཁའི་ནོར་བུའི་བཞེད་པ་ལྟར་
ན་བོན་ཞང་ཞུང་འོལ་མོ་ལུང་རིང་ནས་བྱུང་ཞིང་བོན་གཤེན་ཕལ་མོ་ཆེ་ཡང་ཞང་
ཞུང་ནས་འོང་པ་མ་ཟད། སྟོན་པ་གཤེན་རབ་མི་བོ་ཆེ་ཡང་ཞང་ཞུང་ཕུགས་པ་
སྟེ་དེང་སང་གི་མངའ་རིས་གུ་གེ་ས་ཆ་ནས་བལྟམས་པ་ཡིན་པས་དང་། བོན་
གྱི་ཆེ་བ་དང་བོན་གྱི་འབྱུང་ཁུངས་བསྟན་པ་དང་། བོད་ཀྱི་རྒྱལ་པོ་དེ་དག་བོན་
སྐྱོང་བའི་རྒྱལ་པོ་ཡིན་པའི་རྟགས་མཚན་ཡིན་པས་སོ། །ཞེས་པ་ནི་དོན་དང་
མཐུན་པའི་གཏམ་ཡིན་སྙམ། དཔེར་ན་ཞང་ཞུང་གི་སྐད་ཀྱི་ཁྲི་ཞེས་པ་ནི།
བོད་སྐད་དུ་སེམས་ཉིད་དམ། ཐུགས་ཞེས་པ་དང་། ལ་ལས་ལྷའི་ཐུགས་བྱ་
བའི་དོན་ལ་འཇུག་པར་བཤད་པས། དེ་ནི་གཅིག་ནས་རྒྱལ་པོའི་མཚན་ཡང་
བོན་གྱི་ནང་དོན་ལ་སྦྱར་ནས་འདོགས་སྲོལ་ཚུགས་པས་སྐུ་གཤེན་དང་བོན་
ཤེས་པ་ཅན་བཅུ་གཉིས་ཀྱིས་མཚོན་བོན་གྱི་སྟོབས་ཤུགས་གོ་བ་དང་། གཉིས་
ནས་ཞང་ཞུང་ནི་བོན་བསྟན་གྱི་འབྱུང་གནས་ཡིན་པས་བོན་བསྟན་ནམ་ཡང་
ནུབ་མེད་དུ་རྒྱ་ཆེར་དར་ཞིང་ཞང་ཞུང་གི་གོ་གནས་དེ་ནམ་ཡང་སྲ་བརྟན་མི་
གཡོ་བར་གནས་པའི་ཆེད་དང་། གསུམ་ནས་རྒྱལ་པོ་མི་རྗེར་ལྷ་ལས་བབ་པས་
མི་དཀྱུས་མ་ལས་ཁྱད་དུ་འཕགས་པས་ན་ཀུན་གྱི་བཀུར་བྱའི་ཡུལ་དུ་བརྩིར་
བཅུག་ཏེ་རྒྱལ་སྲིད་བརྟན་བརླིང་དུ་གནས་པའི་ཕྱིར་ཡིན་སྙམ་མོ། ། ཡང་ལོ་
རྒྱུས་ཆོས་འབྱུང་དུ། གཉའ་ཁྲི་ནས་ཁྲི་བདུན་གྱི་བར་རྒྱལ་བུས་ཆིབས་ཁ་ཐུབ་
ཙ་ན། ཡབ་རྒྱལ་པོ་རྣམས་རྨུ་ཐག་ལ་འཛེགས་ནས་འཇའ་ཡལ་བ་བཞིན་ནམ་
མཁར་གཤེགས་ཞེས་པ་བཞིན། རྒྱལ་པོ་གཤེགས་རྗེས་སུ་ཡང་དམངས་ཕལ་བ་
དང་མི་མཚུངས་བར་ལྷའི་ཡུལ་དུ་གཤེགས་ཞེས་རྒྱལ་པོའི་གཞན་ལས་ཁྱད་དུ་
174
ས་༢ལ།



འཕགས་ཤིང་བསྐྲུན་དུ་མེད་པའི་རང་བཞིན་དང་། བླ་ན་མཐོ་བའི་ཐོབ་དང་
གོ་ས་མཚོན་བྱེད་ཡིན་པ་ཤེས། གཉའ་ཁྲི་ནས་མགོ་བརྩམས་ཏེ་ཁྲི་བདུན་བར་
ལ། རྒྱལ་པོ་རེར་རྒྱལ་གཤེན་རེ་ཡོད་པར་བཤད་པ་དེ་ཚོ་ནི་རྒྱལ་པོའི་དབུ་བླ་སྟེ་
ཆོས་སྤྱོད་ཀྱི་བླ་མ་ལྟ་བུ་ཡིན་པར་མ་ཟད་སྲིད་ཕྱོགས་ཀྱི་ལས་ཀྱི་བློ་འདྲི་སའང་
ཡིན་ནོ། །རྒྱལ་གཤེན་རྣམས་ཀྱིས་རྒྱལ་པོའི་སྲིད་དབང་སྐྱོང་བའི་དགོས་ཆེད་
དུ་མཐུན་པའི་སྒྲུང་སྣ་ཚོགས་སྤེལ་བ་དང་། སྟག་གཟིག་སོགས་ཡུལ་གྲུ་གཞན་
ནས་བོན་ཆོས་བསྒྱུར་ཤིང་བོན་གྱི་རིག་པ་གསར་བ་དང་ལེན། ལྡེའུའི་རིག་པ་
སྣ་ཚོགས་སྤྱད་ནས་རྒྱལ་ཐབས་ལ་ཕན་ཅི་ཐུབ་བཅས་བྱས་སོ། །
བོན་གྱིས་རྒྱལ་སྲིད་སྐྱོང་བའི་སྔོན་འགྲོའི་ཆ་རྐྱེན་གཙོ་བོ་ནི། སྐབས་
དེར་བོན་དར་དྲེགས་པ་དང་། བོན་གྱི་རིག་གནས་རྒྱལ་སྲིད་སྐྱོང་པ་ལ་དགོས་
ངེས་ཆེན་པོ་བྱུང་པ་བཅས་ཡིན་ཏེ། ལྷག་པར་དུ་མུ་ཁྲི་བཙན་པོ་ནས་གནམ་གྱི་
ཁྲི་དྲུག་གི་བར་བོན་རྒྱ་ཆེན་པོ་དར་བ་བྱུང་སྟེ། མུ་ཁྲི་བཙན་པོ་རང་གིས་ཡང་
བོན་བསླབས་དོན་གོ སྟག་གཟིག་སོགས་ནས་ཕྱི་རོལ་བོན་གྱི་ལོ་ཙཱ་བསྒྱུར།
ཞང་ཞུང་ནས་མཁས་པ་ཆེན་པོ་བརྒྱ་དང་རྩ་བརྒྱད་གདན་དྲངས། བོད་དུ་
བོན་གྱི་ འདུ་ གནས་ཆེན་པོ་ སུམ་ཅུ་རྩ་བདུན་བཙུགས། དེ་ རྣམས་ སུ་
བཞུགས་པའི་གཤེན་པོ་དྲུག་ཅུ་རྩ་བདུན་བྱུང་། དེ་ཡང་གྲུབ་པ་ ཐོབ་ པའི་
གཤེན་དགུ། མཁས་པ་མི་དགུ་ མཐུ་བོ་ཆེ་མི་དགུ། བོན་ཆེན་བཞི་བཅུ་( རྩ་
གཉིས)རྣམས་སོ། ། དེ་དག་ནི་བོན་གྱི་རིག་པ་ལ་མཁས་ཤིང་གྲུབ་པ་བརྙེས་
ཀོད་
《 ལེགས་བཤད་རིན་ཆེན་གཏེར་མཛོད།》 ཤོག་ངོས ༡༦༧གསལ་བ་འདི་ལྟར། དབུ་རུ་
ན་འདུ་གནས་བཅུ་གསུམ། གཡོན་རུ་ན་བདུན། གཡས་རུ་ན་བརྒྱུད་ རུ་ལག་ན་དགུའོ།
༡ ལེགས་བཤད་རིན་ཆེན་གཏེར་མཛོད། » ཤོག་ངོས ༡༦༨ནས ༡༧༠གསལ་བ་འདི་ལྟར།
འདིར་བོན་ཆེན་བཞི་བཅུ་རྣམས་སོ་ཞེས་འབྱུང་ན་ཡང་གཤམ་དུ་མིང་གི་རྣམ་གྲངས་འདྲེན་དུས་བོན་ཆེན་
བཞི་བཅུ་རྩ་གཉིས་བགྲངས་འདུག་པ་གསུང་ཆོས་དེར་གཟིགས་འཚལ།
175



པ་རྣམས་ཡིན་ལ། ལྷག་པར་དུ་བོན་ཆེན་བཞི་བཅུ་རྩ་གཉིས་ནི་རྒྱལ་གཤེན་གྱི་
སྐུ་འཚོ་བའི་གཤེན་བཅུ། བློན་གྱི་གྲོས་འཚོ་བའི་གཤེན་བཅུ། རྒྱ་བོད་ཀྱི་
མཐའ་སྲུང་བའི་གཤེན་བཅུ། སུམ་པ་སྟོང་སྡེ་སྨད་ན་སྲུང་བའི་གཤེན་བཅུ།
བཀྲ་ཤིས་གཡང་ལེན་ངོ་སྤྲོད་གཉིས་བཅས་སོ། །བོན་དེ་ལྟ་བུར་རྒྱ་ཆེར་དར་
བའི་རྐྱེན་གྱིས་བོན་གཤེན་རྣམས་བླའི་མཆོད་ གནས་ སུ་ བཀུར་ཞིང་། སྐུ་
གཤེན་མཐུ་རྩལ་ཅན་སོགས་ཀྱི་གྲུབ་རྟགས་ལ་རྒྱལ་པོ་ཡང་དགྱེས། རྒྱལ་པོའི་
གོང་ན་གཤེན་བཙུན་པའི་རྟགས་སུ་སྐུ་གསུང་ཐུགས་གསུམ་གྱི་ག གས་གསུམ་
ཕུལ་པ་ལས། གསུང་ལ་གཙིགས་སུ་ཀཤེན་ངག་ཚིག་གསུམ་མ་སྨྲས་བར་དུ་
གོང་ནས་རྒྱལ་པོའི་བཀའ་མི་སྩལ་ཞིང་། འོག་ནས་བློན་པོས་གྲོས་མི་འཆའ་|
བྱ་བའི་ དུས་སུ་སླེབས་པས་དེ་དུས་ན་རྒྱལ་ ཁམས་ནི་བོན་ གྱི་ རྒྱལ་ ཁམས།
མངའ་རིས་ནི་བོན་གྱི་མངའ་རིས་ཏེ། བླ་ན་རྒྱལ་ཆེ་ གོང་ན་གཤེན་གཉན།
བར་ན་ཁྲིམས་དམ། འོག་ན་འབངས་སྐྱིད། དེའི་ཚེ་བོད་དང་ཞང་ཞུང་ནི་མི་
རྗེ་ལྷས་མཛད་པས་མགོན་སྐྱབས་ཆེ། སྐུ་སྲོག་གཤེན་ གྱིས་སྐྱོབ་པས་སྐུ་ཚེ་
བརྟན། ཞེས་དང་ཡང་། དམུ་ཐག་གནམ་ནས་དྲངས་པས་འཛེགས་སྐས་
བཟང་། ལྷ་རུ་གཙང་རིགས་བསྟན་པས་སྡོང་གྲོགས་ཆེ། བློན་པོ་གྲོས་ལས་
མཁས་པས་རྒྱལ་སྲིད་བརྟན་ཏེ་ལུགས་གཉིས་ཟུང་འབྲེལ་གྱི་འཕྲིན་ལས་དར་
ཞིང་རྒྱས་སོ། །ཞེས་འབྱུང་བས་སྐབས་དེར་བོན་དར་རྒྱ་ཆེས་དྲགས་པས་རྒྱལ་
《ལེགས་བཤད་རིན་ཆེན་གཏེར་མཛོད།》 ཤོག་ངོས ༡༧ ༡གསལ་བ་འདི་ལྟར། སྐུ་ལ་
ག ཚིགས་སུ་དབུ་སྐྲ་སིལ་མ་རྩེ་རྒྱལ་ལ་འབྲེག་ཏུ་མེད་པ། དར་ལ་སེང་དཀར་པོའི་འགྱིང་ཐོད་ལ་བྱ་རྒྱལ་
རྒོད་ཀྱི་ལྡེམ་ཕོད་བཙུགས་པ། དབྱི་དཀར་གྱི་སླག་པ་ལས་སྟག་གཟིག་གུང་གསུམ་གྱི་གོང་ལག་བྱས་པ་།
ཟ་འོག་གི་འབོ་ལྷམ་ལ་དངུལ་གྱིས་ཆག་སྤྲོ་བཙུགས་པ་གནང་། གསུང་ལ་། ཚིགས་སུ་གཤེན་ངག་ཚིག་
སུམ་མ་སྨྲས་བར་ དུ་ གོང་ནས་རྒྱལ་ངོ་འི་བཀའ་མི་སྩལ་ཞིང་ འོག་ནས་བློན་པོས་གྲོས་མི་འཆའ།
ཐུགས་ལ་གཙུགས་སུ་དཔྱ་ཁྲལ་རྒྱལ་ངོ་ོ་དང་མཉམ་པར་མཛད་དོ། །
176



སྲིད་ཀྱི་དབང་ཆའི་རྩེ་མོར་བྱོན་ཞིང་རྒྱལ་པོ་ཉིད་ལ་སྲིད་སྐྱོང་བའི་རང་དབང་
མིང་གི་ལྷག་མ་ཙམ་ལས་མ་མཆིས་སོ། ། མཁས་པ་རེ་འགས་ལུགས་གཉིས་
ཟུང་འབྲེལ་གྱི་འཕྲིན་ལས་དར་ཞིང་རྒྱས་བྱས་པ་འདི་ནི་བོད་ལ་ཆོས་སྲིད་ཟུང་
འབྲེལ་གྱི་ལམ་ལུགས་དར་བའི་ཐོག་མའི་རྣམ་པ་ཡིན་གསུངས་བ་བདེན་སྙམ།
ཡིན་ན་ཡང་ལུགས་གཉིས་ཟུང་འབྲེལ་གྱི་རྨང་གཞི་དེ་བརྟན་པ་ཞིག་མ་ཡིན་
པར་སྲིད་ལས་བོན་དབང་ཆེ་བར་གྱུར་མུར་རྒྱལ་གཤེན་གཉིས་བར་ལ་དབང་ཆ་
བརྩོན་ལེན་གྱི་འགལ་བ་འབྱུང་རྒྱུ་ནི་དུས་ཚོད་ཀྱི་སྔ་ཕྱི་ཙམ་ཡིན་ཏེ། གྲི་གུམ་
བཙན་པོའི་རིང་ལ་འགལ་བ་དེ་ཛ་དྲག་ཏུ་གྱུར་ནས་གཞི་ནས་འགལ་འདུའི་
ཕུང་པོ་དེ་བརྟོལ་བའི་དུས་སུ་སླེབས། རྒྱལ་པོ་ལས་བོན་བཙན་པའི་གནས་
ཚུལ་དེ་བློན་པོ་རྣམས་ཀྱིས་མ་བཟོད་ནས་བློན་པོ་ལི་བཙན་བཞེར་བྱ་བས་རྒྱལ་
པོར་ཕྲ་མ་བཅུག་སྟེ་གསོལ་བ། རྗེ་རྒྱལ་པོ་ལགས། བོན་པོ་མགོ་མཐོ་ན་རྗེ་ཡི་
མངའ་ཐང་ཁྱེར། ཞེས་པ་དང། བློན་པོ་གཞན་རྣམས་ཀྱིས་ཀྱང་གཤེན་པོ་
མཐའ་རུ་སྤྲུགས་པའི་བཀའ་མཆིད་གསུང་པར་ཞུ་ཞུས། དེར་རྒྱ་གར་གྱི་སྤྲང་
པོ་རྒྱལ་ཁམས་འགྲིམ་པ་ཞིག་གིས་ཀྱང་ད་ལྟ་རྒྱལ་གཤེན་དོ་མཉམ་ཙམ་གདའ་
སྟེ། སྲས་དབོན་རྣམས་ཀྱི་སྐུ་རིང་ལ་རྒྱལ་སྲིད་བོན་པོས་ཁྱེར་བར་མཆིའོ་ཞེས་
པ་སོགས་ཚོར་བས་རྒྱལ་པོའི་ ཐུགས་ལ་དོགས་པ་མེད་པར་བོན་སྣུབ་པར་
དགོངས་པས། གཤེན་རྣམས་བསགས་ནས་སྨྲས་པ། ཀྱེ་སྐུ་གཤེན་རྣམས་
གསོན་དང་། རྒྱལ་པོ་ང་ནི་དྲེགས་པ་དང་ལྡན། ཁྱེད་བོན་པོ་རྣམས་ནི་མཐུ་ཡི་
དྲེགས་པ་དང་ལྡན་པས། ཡུལ་འདིར་ངའི་རྒྱལ་སྲིད་དང་ཁྱེད་ཀྱི་བོན་སྲིད་
གཉིས་མི་ཤོང་བས། ལྷ་བོན་སྒོ་བཞི་དང་། གེ་ཁོད་ཐིས་ཕན་དང་། གཙོ་
གྱིལ་བུ་ལན་ཚ་རྣམས་བདག་གི་སྐུ་སྲུང་དུ་བཞུགས་འཚལ། གཤེན་པོ་རྣམས་
བོད་རུ་བཞི་ལས་འདའ་བར་གཤེགས་སམ། ཡང་ནས་ངའི་མངའ་འོག་ཏུ་
བོན་མ་སྤྱོད་པར་སྡོད་དམ། ཁྱོད་བོན་པོ་རྣམས་འདེམ་ ཁ་ གྱིས་གསུངས།
177



ཞེས་གསུངས་འཕྲལ་བོན་པོ་རྣམས་ལ་ལ་གཡའ་ལ་ཕྱིན། ལ་ལ་རྫ་ལ་གཤེགས།
ལ་ལ་རྒྱལ་མཐར་བྲོས་ཞིང་། བོན་གྱི་ཆོས་རྣམས་ལ་ལ་བསྣམས་ནས་བྲོས། ལ་
ལ་གཏེར་དུ་སྦས་སྐད་དོ། །གྲི་གུམ་ཡང་ཕྱིས་སུ་ལོ་ངམ་དང་འཐབ་པས་གྲོངས།
རྨུ་ཐག་དང་དམུ་སྐས་ཆད། དེ་ནས་རྒྱལ་པོའི་པུར་ས་ལ་ལུས། རྒྱལ་པོའི་སྲས་
གསུམ་སྟེ་ཤ་ཁྲི་བྱ་ཁྲི་ཉ་ཁྲི་གསུམ་ཀོང་པོ་སྤོ་བོ་ཉང་པོ་གསུམ་དུ་སྤྲུགས། ལོ་
ངམ་གྱིས་གྲི་གུམ་གྱི་བཙུན་མོ་ཆུང་མར་བླངས། རྒྱལ་སྲིད་འཕྲོགས་སོ། །
དེ་ཡང་གྲི་གུམ་གྲིར་བཀུམ་པ་ཡང་མཐར་ཐུག་ན་རྒྱལ་གཤེན་དང་བོན་
སྲིད་གས་ཀྱི་འགལ་བ་འདུས་བྱུང་བ་ཡིན་ཏེ། ཁྲི་བདུན་གྱི་ ཐ་ཆུང་སྲིབ་ཁྲི་
བཙན་པོ་དང་གནམ་གྱི་རྒྱལ་མོ་ཟི་ལིང་ཤོར་བ་རྗེ་གཉིས་བཤོས་པ་ལས་སྲས་སུ་
གྲི་གུམ་འཁྲུངས་ཤིང་དེ་འཁྲུངས་རྗེས་སུ་མཚན་ལ་རི་གདགས་མ་མ་དྲོ་ཞལ་
སྐྱིད་ལྷིང་མ་ལ་དྲིས་ལ་ཤོག་བྱས་ཏེ་འདྲིར་ཕྱིན་པས། མ་མའི་ཞལ་ནས་རྗེའི་བླ་
རྩ་ཚོ་སྐམ་ན་མ་མ་སྐམ། བྲག་གི་བྲག་དམར་ངོ༌་ཉིལ་ལ་ལ་་ཉལ། བླ་སྤང་
དུངས་མ་ ་ འབྲིས་ སྤང་མེས་ཚིག་ གམ་ མ་ ཚིག་ལྟོས་ ལ་ ཤོག་ བྱས་ པས་ བོད་
འབངས་ང་དགུས་བལྟས་པ་ས། མཚོ་ཡང་མ་སྐམ། བྲག་ཀྱང་མ་་ཉིལ། སྤང་
ཡང་ན་་ཚིག་ང་ར་གདའ་ཞེས་སྐྱོན་པས། མོས་ལོག་པར་ཐོས་ནས། ཆུ་གུར་
སྤང་གུམ་བྲག་གམ་ན་རྒྱལ་སྲིད་མི་ཟིན་པས། མཚན་ཡང་གྲི་གུམ་བཙན་པོར་
ཐོགས་ཤིག་གསུངས་ནས་གྲི་གུམ་བཙན་པོར་བཏགས་སོ། །ཞེས་འབྱུང་བ་ལ།
མཚན་དེ་འདོགས་དོན་ཡང་མ་མ་དྲོ་ཞལ་ སྐྱིད་ཀྱིས་རྒྱལ་བུ་རྣམས་སྲས་ཀྱི་
ཆིབས་ཁ་ཐུབ་ཙ་ན་རྒྱལ་པོ་རྣམས་དམུ་ཐག་དང་དམུ་སྐས་ལ་འཛེགས་ནས་
ནམ་མཁར་གཤེགས་པའི་གཏམ་དེ་ནི་བཤད་ཡམས་ཙམ་ཡིན་པ་ལས་དོན་
དངོས་སུ་བོན་གཤེན་གྱིས་ཆབ་སྲིད་ཀྱི་དབང་འཛིན་པའི་ཆེད་དུ་རྒྱལ་བུ་རྣམས་
ནར་མ་སོན་གོང་ནས་རྒྱལ་སར་ཕྱུང་ནས་རང་གིས་སྲིད་དབང་འཛིན་པའི་ཆེད་
དུ་ཡིན་པའི་གསང་བ་དེ་བརྟོལ་ཕྱིར་ཡིན་ལ་དེ་ནི་བོད་དུ་ལྡེའུའི་རིག་པ་བྱུང་
178



བའི་ཐོག་མའང་ཡིན་པར་བཞེད། གྲི་གུམ་གྱིས་བོན་གཤེན་བསྣུབས་རྗེས་
ཚབ་ཏུ་རྒྱ་གར་དང་སྟག་གཟིག་མཚམས་ནས་མུ་སྟེགས་བོན་པོ་འ་ཞ་བྱ་བ་སྤྱན་
དྲངས། དེར་གཡུའི་གཡུང་དྲུང་། དཔའ་བོ་སྟག་གི་སློག་པ། འགིང་པའི་
རལ་ག་སོགས་བསྩལ་ནས་བཀུར་བསྟི་མཛད། ཁུ་ནུ་ལས་ཀྱང་ཐོབ་ཐང་ཆེ་བ་
བྱུང༌། དེ་ནས་གྲི་གུམ་གྱིས་ང་ལ་གྲི་གུམ་དུ་འདོགས་དོན་ཅི་ཡིན་བྱས་པས།
མ་མས་མཐར་གྲི་རུ་གུམ་ཟེར་ནས་བཏགས་པ་ཡིན་བྱས་པས། ང་ཅིས་ཀྱང་
གྲིར་འགུམ་ན་གཞན་དང་འཐབ་དགོས་ཟེར་བ་དང་སྐབས་དེར་ལོ་ངམ་འཁོར་
དང་བཅས་པ་་ཁ་ཆེ་རྒྱལ་པོ་དང་གཡུལ་སྤྲད་ནས་ཕྱིར་ལོག་པའི་ལམ་དུ་གྲི་གུམ་
གྱིས་འཐབ་ཟླ་བཅོལ་བས་ལོ་ངམ་གྱིས་རང་གི་ཕྱོགས་སུ་ཡོད་པའི་བོན་གཤེན་
དང་མཉམ་དུ་གཡོ་ཐབས་ཀྱིས་རྒྱལ་པོ་བཏུལ་ལོ། །དེ་ནས་གྲི་གུམ་གྱི་བཙུན་
མོ་གཅིག་ཡར་ལྷ་ཤམ་པོ་དང་བཤོས་པས་བློན་པོ་རུ་ལས་སྐྱེས་བྱ་བ་འཁྲུངས།
དེ་ཆེར་སྐྱེས་ནས་གཙང་དུ་དམག་དྲངས་ཞིང་ལོ་ངམ་ཕ་བུ་དམག་སྟོང་དང་
བཅས་པ་གྲི་རུ་བསད། སྤོ་བོའི་ཡུལ་ནས་སྲས་འབྲིང་པ་བྱ་ཁྲི་སྤྱན་དྲངས་རྒྱལ་
སར་བཏོན། རུ་ལས་སྐྱེས་ཀྱིས་བློན་པོ་བྱས་སོ། །
ལོ་ངམ་གྱིས་གྲི་གུམ་བཀྲོངས་པ་དེས་བོད་ཀྱི་ལོ་རྒྱུས་དུས་རབས་གསར་
བ་ཞིག་གི་མགོ་བརྩམས་པ་དང་། རྒྱུའི་བོན་བཅུ་གཉིས་ཀྱིས་རྒྱལ་ཐབས་སྐྱོང་
བའི་དུས་རབས་ཀྱང་མཇུག་བསྒྲིལ། རྒྱལ་པོའི་གདུང་རྒྱུད་ཀྱི་རྒྱལ་སྲིད་རེ་ཞིག་
ཉམས་ཐག་པར་གྱུར་ན་ཡང་། བོད་ཀྱི་མཛངས་བློན་བདུན་གྱི་ཐོན་མར་
གྲགས་པའི་རུ་ལས་སྐྱེས་ཀྱི་གཞན་དྲིང་མི་འཇོག་པའི་ཁྱད་པར་ཅན་གྱི་རྣམ་
དཔྱོད་ལ་བརྟེན་ནས། བྱ་ཁྲི་སླར་རྒྱལ་སར་བཀོད་ནས་རྒྱལ་པོའི་གདུང་རྒྱུད་
ཚོ
| བོན་སྒྲུང་ལྡེའུ་གསུམ་གྱིས་སྲིད་བསྐྱངས་ཚུལ་དང་བོད་ཀྱི་སྤྱི་ཚོགས་འོ་རྒྱུས་ཀྱི་འཕེལ་རིམ་་
གླེང་བ་ཀཟི་ནི་ག་དགུ་བ། ཤོག་ངོས་ ༡༣ནས ༡༦ན་གསལ་
179



ཀྱི་ཕྲེང་བ་སླར་ཡང་གཅིག་ཏུ་སྦྲེལ་པ་མ་ཟད་། མ་འོངས་སྔགས་དང་འདུལ་བ་
འབྱུང་བའི་ལྟས། །གནམ་བོན་གཤེན་པོ་ཆེ་དང་བོན་གཞུང་བྱུང་། ། ཞེས་
དང་རྒྱལ་རབས་གསལ་བའི་མེ་ལོང་དུ། རྒྱལ་པོ་འདིས་རྒྱལ་ས་བཟུང་སྟེ་བློན་
པོ་རུ་ལས་སྐྱེས་ཀྱིས་བྱས་སོ། །རྒྱལ་བློན་འདི་གཉིས་ཀྱི་དུས་སུ། གཡུང་དྲུང་
གི་བོན་བྱུང་སྟེ། སྟོན་པ་གཤེན་རབ་མི་བོ་ཆེ་བྱ་བ་སྟག་གཟིག་འོལ་མོ་ལུང་རིང་
དུ་སྐུ་འཁྲུངས། ། ཁམས་ཆེན་པོ་བརྒྱད་ལ་སོགས་པ་བོན་པོའི་ཆོས་ཐམས་ཅད་
ཞང་ཞུང་གི་ཡུལ་ནས་བསྒྱུར་ཏེ་དར་ཞིང་རྒྱས་པར་མཛད། བོན་ལ་རིགས་
དགུ་རུ་ཕྱེ་སྟེ། རྒྱུའི་བོན་པོ་ལ་རིགས་བཞི། འབྲས་བུའི་བོན་པོ་རིགས་ལྔ།
འབྲས་བུའི་བོན་རིགས་ལྔ་ནི། གཡུང་དྲུང་ཐེག་པ་བླ་ན་མེད་པ་་ལས་ཞུགས་པ་
སྟེ། བདེ་འགྲོ་མཐོ་རིས་ཀྱི་ལུས་ཐོབ་པར་འདོད་དོ། །རྒྱུའི་བོན་རིགས་བཞི་
ནི། སྣང་གཤེན་བལ་ཐོད་ཅན། འཕྲུལ་གཤེན་བལ་ཚོན་ཅན་ ཕྱ་གཤེན་ཇུ་
ཐིག་ཅན། དུར་གཤེན་མཚོན་ཆ་ཅན་ནོ། །དེ་ལ་སྣང་གཤེན་བལ་ཐོད་ཅན་
གྱིས་ཕྱ་དང་གཡང་འགུགས། ལྷ་དང་སྨན་གསོལ། དགེ་ལེགས་དང་དཔལ་
བསྐྱེད་ནས་མི་ནོར་རྒྱས་པ་བྱེད། འཕྲུལ་གཤེན་བལ་ཚོན་ཅན་གྱིས་མདོས་
དང་ཡས་གཏོང་། སྲིད་དང་རྟེན་འཛུགས། འཕྲལ་ཕུགས་ཀྱི་འགལ་རྐྱེན་
ཐམས་ཅད་སེལ་བར་བྱེད་དོ། །ཕྱ་གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་
སྟོན། ཡིན་མིན་གྱི་ཐེ་ཚོམ་སེལ། ཟག་བཅས་ཀྱི་མངོན་ཤེས་འཆད་པར་བྱེད་
དོ། །དུར་གཤེན་མཚོན་ཆ་ཅན་གྱིས་གསོན་གྱི་བགེགས་སེལ། གཤེན་གྱི་དུར་
འདེབས། ཆུང་གི་སྲི་གནོན། གནམ་གྱི་རྒྱུ་སྐར་ལྟ། སའི་འདྲེ་བཏུལ་བ་ཡིན་
ནོ། །ཐམས་ཅད་རྔ་ཤང་གི་སྒྲ་འཁྲོལ་བ་སྟེ། ཆབ་སྲིད་ནི་སྒྲུང་སྟེ་ལྡེའུ་བསྒྱུར་
1 8()



རོ། ། དེ་ལྟ་བུའི་གནས་ཚུལ་ཆོས་འབྱུང་གཞན་དུའང་གསལ་ལོ། རྒྱལ་པོ་
འདིའི་དུས་སུ་ཆབ་སྲིད་སྒྲུང་ལྡེའུ་བོན་གསུམ་གྱིས་བསྒྱུར་བ་གྲི་གུམ་སྔོན་དང་མི་
འདྲ་སྟེ་ རྒྱལ་པོ་འདིའི་དུས་སུ། སྔོན་གྱི་རྒྱུ་བོན་བཅུ་གཉིས་དེ་རྒྱུའི་བོན་བཞི་
དང་འབྲས་བུའི་བོན་ལྔའི་ནང་དུ་བསྡུས་ཤིང་། སྔོན་གྱི་ཞང་ཞུང་གི་བོན་སྒོ་
རྣམས་དང་སྟག་གཟིག་སོགས་ཡུལ་གྲུ་གཞན་ནས་བསྒྱུར་བའི་བོན་ཆོས་རྣམས་
གཅིག་ཏུ་བསྡུས་ནས་གཡུང་དྲུང་བོན་ཞེས་བྱ་བའི་རིག་པའི་གཞུང་ལུགས་ཆ་
ཚང་བའི་བོན་ཆོས་གསར་བ་ཞིག་གི་སྲོལ་བཏོད་དོ། །ཆོས་འབྱུང་ལོ་རྒྱུས་ཁག་
ཏུ་འདིའི་ཡན་དུ་ཆབ་སྲིད་སྒྲུང་ལྡེའུ་བོན་གསུམ་གྱིས་བསྒྱུར་ཞེས་འབྱུང་ཡང་།
དོན་དངོས་སུ་འདིའི་མན་ཆད་གྱི་རྒྱལ་རབས་སུ་སངས་རྒྱས་ཀྱི་ཆོས་ལུགས་
རིམ་གྱིས་སྤེལ་བ་ལ་བརྟེན་ནས་བོན་གྱི་སྟོབས་ཤུགས་ཉམས་དམས་སུ་གྱུར་ན་
ཡང་། སྒྲུང་དང་ལྡེའུས་ཆབ་སྲིད་སྐྱོང་བའི་ལུགས་སྲོལ་དུས་ཡུན་རིང་པོའི་རིང་
མ་ནུབ་དར་རྒྱས་སུ་ཕྱིན་པ་མ་ཟད། སྒྲུང་ལྡེའུ་བོན་གསུམ་གྱིས་ཆབ་སྲིད་སྐྱོང་
| རྒྱལ་རབས་གསལ་བའི་མེ་ལོང། ཤོག་ངོས༥༧ནས༥༨ན་གསལ།
） ཆོས་འབྱུང་མཁས་པའི་དགའ་སྟོན། 》 ཤོག་ངོས ༡༦༤རུ་འདི་ལྟར་འབྱུང་སྟེ། དུས་སུ་
གཤེན་ཡུལ་བོན་མོ་ལུང་རིང་ཞེས་ཟེར་བ་དབུས་ཀྱི་འོན་དུ་རུས་གཤེན་གྱི་བྱིས་པ་བོང་བུའི་རྣ་བ་ཅན་བྱུང་
བ་ལོ་བཅུ་གཉིས་ལོན་ཚེ་འདྲེས་ཁྲིད་ནས་ལོ་བཅུ་གཉིས་སུ་མི་ཁྱུར་མ་ཚུད། ལོ་བཅུ་གཉིས་འདས་ནས་
ལོག་བྱུང་ཚེ་ཡུལ་འདི་ན་འདྲེ་འདི་ཡོད་འདི་ལྟར་མཆོད་ཐམས་ཅད་ཤེས་པ་ཅིག་བྱུང་ནས་བོང་བུའི་རྣ་བ་
སྒྲིབ་པའི་ཕྱིར་བལ་ཐོད་བཅིངས་ཏེ་འདྲེ་མཆོད་པའི་རྡོལ་བོན་དར་ཞིང་གཞན་ཡང་འབྲས་བུའི་བོན་རིགས་
ལྔ་གཡུང་དྲུང་བླ་མེད་ཀྱི་ཐེག་པ་ཞེས་འབྲས་བུ་བདེ་འགྲོ་མཐོ་རིས་ཐོབ་པ་ར་འདོད་པ་དང་། རྒྱུའི་བོན་
རིགས་བཞི་སྐད་པ་སྣང་གཤེན་བལ་ཐོད་ཅན་གྱིས་མྱ་གཡང་འགུགས་མི་ནོར་རྒྱས་པར་བྱེད། འཕྲུལ་
གཤེན་བལ་ཚོན་ཅན་གྱིས་ཡས་དང་མངོས་གཏོང་འགལ་རྐྱེན་སེལ། ཆ་གཤེན་ཇུ་ཐིག་ཅན་གྱིས་ལེགས་
ཉེས་སྟོན་ཟག་བཅས་ཀྱི་མངོན་ཤེས་འཆད། དུར་གཤེན་མཚོན་ཆ་ཅན་གྱིས་གསོན་གཤེན་གྱི་རྗེས་བྱེད་
ཐམས་ཅད་རྔ་གཤང་གི་སྒྲ་འཁྲོལ། འཇིམ་པའི་ཤུ་བ་ནམ་མཁའ་ལ་འགྲོ་བ་དང་། རྔ་ལ་ཞོན་ནས་འགྲོ་བ་
སོགས་ཟག་བཅས་ཀྱི་རྫུ་འཕྲུལ་མང་པོ་ཡོང་སྐད།
181



བའི་ལུགས་སྲོལ་དེ་ཆོས་སྒྲུང་ལྡེའུ་གསུམ་གྱིས་ཆབ་སྲིད་བསྐྱངས་བར་གྱུར་ཏེ།
ཆོས་སྲིད་ཟུང་འབྲེལ་གྱི་མགོ་ཡང་ཚུགས་སོ། །
གསུམ་པ། ལྡེའུས་ཆབ་སྲིད་བསྐྱངས་ཚུལ།
གཅིག ལྡེའུའི་གོ་དོན་དང་མཚན་ཉིད།
ལྡེའུ་ནི་བོད་ཀྱི་རིག་པ་ཁྱད་དུ་འཕགས་པ་ཞིག་ཡིན་ལ། གནའ་དུས་
བོད་རང་གི་རྩ་བའི་རྨང་གཞིའི་ཤེས་རིག་གསུམ་| གྱི་ཡ་གྱལ་ཏེ་རྣོ་མཐོང་ཤེས་
རིག་གི་ནང་ཚན་ཡིན་པ་དང་། དེ་ཡིས་རང་རེའི་བོད་ཀྱི་ལོ་རྒྱུས་སྟེང་དུ་ཧ་ཅང་
གལ་འགེངས་ཆེ་བའི་གནས་བབ་ཟིན་ཡོད་ལ། དེང་གི་ཆར་ཡང་དམངས་ཁྲོད་
དུ་གྱོད་དོན་བཤད་པ་དང་། རོལ་རྩལ་བྱེད་པ། ཆོས་ཀྱི་གསང་དོན་སྟོན་པ་
བཅས་ཀྱི་སྐབས་རྒྱུན་དུ་བཀོལ་སྤྱོད་བྱེད་བཞིན་ཡོད་པའི་རིག་པ་ཁྱད་པར་བ་
ཞིག་ཀྱང་ཡིན། །
ལྡེའུ་བྱ་བའི་གོ་དོན་ལ་མང་དུ་གོ་རྒྱུ་ཡོད་ན་ཡང། མཐར་ཐུག་ན་རིག་
པ་དང་འབྲེལ་བ་དམ་པོ་ཡོད་པ་ཞིག་སྟེ། དེར་ལྡེམ་པོ་དང་ལྡེབ་བམ་ལྡེབས་
བཅས་བྲི་སྲོལ་ཡོད་ཀྱང་དོན་དུ་གཅིག་ཡིན་པར་སྣང་སྟེ། དེར་རྗེ་ཙོང་ཁ་བ་
རིན་པོ་ཆེའི་ཞལ་ནས། ཐད་ཀར་མི་སྟོན་པ་འཁྱོག་པོའི་ངག་གིས་བསྟན་པའི་
དགོས་པ་འདིའོ་ཞེས་དགོས་པ་སྟོན་པའི་ཆ་ནས་ལྡེམ་པོར་དགོངས་པ་སྟེ་ལྡེམ་
པོའམ་ལྡེའུའི་ངག་ནི་འཁྱོག་པོ་ཡིན་པས་སོ་ཞེས་ གསུངས་པ་དང་། ཀུན་
༑ རྣམཐོང་གི་ཤེས་རིག་དང་གསོན་པོ་བདེ་བའི་དཔྱད་ གཤིན་པོ་བདེ་བའི་འདུར་གསུམ་ནི་
གནའ་བོའི་བོད་ཀྱི་ཤེས་རིག་རྩ་བའི་རྨང་གཞི་གསུམག་ཡིན་པ་ར་ ནམ་མཁའི་ནོར་བུའི་ཞང་བོད་ལོ་རྒྱུས་
ཏི་སེའི་འོད། , དུ་གསུངས། །
182



མཁྱེན་འཇམ་དབྱངས་བཞད་པའི་ཕར་ཕྱིན་མཐའ་དཔྱོད་དུ། ལྡེམ་པོའི་ངག་
ནི་དྲང་པོ་མ་ཡིན་པའི་ངག་གི་མིང་ཡིན་པའི་ཕྱིར་སྟེ། ཞེས་དང་། མཐའ་
དཔྱོད་དེར་འཕགས་པ་ཐོགས་མེད་ཀྱི་མངོན་པ་ཀུན་བཏུས་ཀྱི་ལུང་དྲངས་པར།
ལྡེམ་པོར་དགོངས་པ་རྣམ་པར་ངེས་པ་གང་ཞེ་ན། མིང་གི་ཚོགས་དང་། ཚིག་
གི་ཚོགས་དང་། ཡི་གེའི་ཚོགས་རྣམས་ཀྱིས་དོན་གཞན་དུ་བརྗོད་པ། དོན་
གཞན་དུ་ཡོངས་སུ་བསྒྱུར་བ་སྟེ། ཞེས་དང་། ནམ་མཁའི་ནོར་བུའི་ཞང་བོད་
ལོ་རྒྱུས་ཏི་སེའི་འོད་དུ་ཡང་། ཞང་ཞུང་གི་སྐད་ལྡེའུ་ཞེས་པ་ནི་རིག་པའམ་
མཁྱེན་པ་དང་། ཞེས་དང་། ཡང་ཁོང་གིས་རྒྱལ་སྲིད་སྐྱོང་བའི་ཆ་རྐྱེན་དུ་
དགོས་ངེས་པའི་ཤེས་ཡོན་ཅིག་ཏུ་ཆགས་ཡོད་པར་མ་ཟད། ལྐོག་གྱུར་གྱི་
ལེགས་ཉེས་སྐོར་གསལ་བར་ངེས་བྱེད་ལྡེའུ་འཕྲུལ་མོའི་རིག་པ་དང་། གསང་
བ་ཟབ་མོའི་གནད་རང་ཐོག་ཏུ་ངོ་སྤྲོད་པའི་ཆ་རྐྱེན་བརྡ་ཐབས་ཀྱི་རིག་པ་
སོགས་ལྡེ་དང་ལྡེའུར་གཏོགས་པའི་རིག་ལམ་རྒྱ་ཆེ་ལ་རྣམ་གྲངས་མང་བ་ཞིག་
ཡོད་ངེས་པ་དེ་རིགས་ལ་ངོས་འཛིན་བྱེད་དགོས་པ་ཡིན་ཞེས་གསུངས་པ་དོན་
ལ་གནས་ཤིང་། དེ་ཡང་ལྡེའུ་ནི་ཐོག་མར་སྒོ་ལྕགས་འབྱེད་བྱེད་ཀྱི་ལྡེ་མིག་དང་
རྒྱུ་སྐར་ཉེར་བརྒྱད་1 ལས་སྣོན་ཞེས་བྱ་བའི་རྒྱུ་སྐར་གྱི་མིང་ལ་འཇུག་ཅིང་།
དེའི་དོན་ནི་ཟབ་ཅིང་རྒྱ་ཆེ་བའི་ཤེས་བྱ་རིག་པའི་གནས་ཐ་དག་ལ་བློ་སྒོ་ཕྱེ་བའི་
རིག་པ་དེ་ཡིན་ལ། སྔ་རབས་ཀྱི་ལོ་རྒྱུས་རྣམས་སུ། སྲས་སྤུ་དེ་གུང་རྒྱལ་གྱི་
རིང་ལ། སྒྲུང་དང་། ལྡེབས་དང་། བོན་གསུམ་གྱིས་བསྐྱངས་ཟེར་རོ། ། ཐོ་
ཐོ་རི་ལོང་བཙན་སྨུ་ཚ་ཀླུ་རྒྱལ་ཞེས་པའི་སྲས་ཁྲི་བཙན། འདིའི་རིང་ལ་བསྲུང་
རྒྱུ་སྐར་ཉེར་བརྒྱད་ནི་དྲ་ཉེ། སྨིན་དྲུག སྣར་མ། མགོ ལག ནམ་སོ། རྒྱལ། སྐག
མཆུ། གྲེ། དབོ། མེ་བཞི། ནག་པ། ས་རི། ས་ག ལྷ་མཚམས། སྣོན། སྒྲུབ། ཆུ་སྟོད། ཆུ་སྨད།
གྲོ་བཞིན། བྱི་བཞིན། མོན་གྲེ། མོན་གྲུ་ ཁྲུམས་སྟོད། ཁྲུམས་སྨད། ནམ་གྲུ། དབྱུ་གྲུ་བཅས་སོ། །
183



དང་ལྡེམ་དར་ཞེས་པ་བཞིན་ལྡེའུ་དང་ལྡེབས། ལྡེམ་སོགས་ནི་དོན་གཅིག་ལ་
བྲི་ཚུལ་ཐ་དད་ང་ར་བྱུང་བར་སྣང་ཞིང་། དེ་དག་ནི་རིག་སྒོ་འབྱེད་པའི་དོད་དུ་
དར་བ་ཞིག་ཡིན་ལ། དྲང་པོ་མ་ཡིན་པར་འཁྱོག་ཏེ་དྲིས་པའི་ལན་གནད་དུ་
ཐིངས་པར་འདེབས་ཐུབ་མིན་ནི་བློ་གྲོས་ཀྱི་འཇུག་པ་ཡངས་དོག་ལ་རག་ལས་
པ་བཞིན། ཆུང་བྱིས་པ་ནས་བཟུང་དེ་ལྟ་བུའི་ལྡེའུའི་རིག་པར་འཇུག་པའི་
ལས་ཀྱི་མགོ་བརྩམས་པ་དཔེར་ན། ལྷ་སའི་ཉེ་འགྲམ་གྱི་ཡུལ་མལ་གྲོ་གུང་
དཀར་རྫོང་གི་འབྲི་གུང་ཉི་མ་ལྕང་ར་ཤང་དུ་ད་ལྟ་ཡང་བགྲེས་པོ་དག་གིས་རྟག་
པར་བྱིས་པ་རྣམས་ལ་ལྡེབ་ཀྱི་ཡ་ཆེན་བཅོ་བརྒྱད་ཅི་ཡིན་ཟེར་བའི་ལན་དུ་
གནམ་དང་། ལྡེབ་ཀྱི་མ་ཆེན་བཅོ་བརྒྱད་ལས། ལྡེབ་ཕྲུག་དགོ་བ་སྐམ་པོ་ལ་
སྐར་མ། ལྡེབ་ཤ་ལིང་ངེ་ལིང་ངེ་ཅི་ཡིན་ཞེས་པའི་ལན་དུ་སྤྲིན་ཞེས་ངག་ལྡེའུ་
སྤྲོད་སྲོལ་གྱི་རིག་པ་ཡོད་ཅིང་། ཡང་གཅིག་གཅིག་གཅིག་མོ་ཅི་ལ་ཟེར་ཞེས་
པའི་ལན་དུ། གཅིག་གཅིག་གཅིག་མོ་བསེ་རུའི་རྭ་གཅིག་ཟེར་བ་ནས། བཅུ་
བཅུ་བཅུ་མོ་ཅི་ལས་ཟེར་ཞེས་པའི་ལན་དུ། བཅུ་བཅུ་བཅུ་མོ་ ཤ་བོའི་རྭ་བཅུ་
ཟེར་ཞེས་བྱིས་པ་དག་གི་བློ་སྒོ་འབྱེད་བྱེད་ཀྱི་དོད་དུ་ལྡེབ་ཞེས་བྱུང་བ་ཡིན་པར་
སྣང་ངོ༌། །ཡིན་ནའང་གནའ་བོའི་བོད་ལ་རིག་སྒོ་འབྱེད་བྱེད་ཀྱི་རིག་ལམ་ལ་
གཅིག་མིན་དུ་མ་ཡོད་ཀྱང་། ལ་ལ་ཡུལ་གྲོང་དང་འབངས་ཕལ་བའི་འཚོ་བའི་
ཁྲོད་ཀྱི་སྤྱོད་ཡུལ་དང་། ལ་ལ་ཟབ་གནད་ལྐོག་གྱུར་གྱི་དོན་སྟོན་པའི་བརྡ་དང་
འབྲེལ་བ་ཡོད་པས་རིག་པ་སྨྲ་བ་དག་གི་སྤྱོད་ཡུལ། ཡང་ལ་ལ་ནི་སྐྱེ་བོ་རང་ག་
བ་དག་གི་ཡིད་ཀྱི་སྤྱོད་ཡུལ་མ་ཡིན་པར་སའི་བླ་གནམ་གྱི་འོག་གི་འགྲོ་དོན་ནམ་
སྲིད་དོན་རླབས་པོ་ཆེ་དག་དང་འབྲེལ་བ་ཡོད་པས་སྲིད་ན་དྲེགས་པའི་རྒྱལ་
བློན་སོགས་ཆེན་པོ་དག་གི་ལས་སུ་ཆེ་བ་སོགས་ཀྱིས་ལྡེའུ་ནི་བསམ་གྱིས་མི་ཁྱབ་
པའི་རིག་པ་ཞིག་ཡིན་པས་ལྡེའུ་འཕྲུལ་གྱི་རིག་པ་ཞེས་ཀྱང་བྱའོ། །
184



གཉིས། ལྡེའུ་ཁེད་གབ་ཚིག་གསུམ་གྱི་དབྱེ་བ། །
དེ་ཡང་སྐབས་ལ་ལར་ལྡེའུ་དང་ཁེགས་སམ་ཁེད་ ཡང་ན་གབ་ཚིག་
རྣམས་དོན་གཅིག་མིང་གི་རྣམ་གྲངས་སུ་བགྲངས་པ་མཐོང་ཡང་། དེ་གསུམ་
ལ་ཁྱད་པར་ཡོད་དེ། ཁེད་དམ་ཁེགས་ཞེས་པའི་སྔ་མ་ཨ་མདོའི་ལུང་སྐད་དང་
ཕྱི་མ་ནི་ཁམ་ས་ཀྱི་ཡུལ་སྐད་ཀྱི་ཁྱད་པར་ཙམ་ལས་དོན་དུ་གཅིག་ཡིན་པ་ར་
འདོད་ན་ཡང་། མཁས་པ་ལ་ལས་ཁེགས་ཞེས་པའི་ཚིག་དེ་དུས་ཕྱིས་ཁེད་ཅེས་
འབྲི་སྲོལ་བྱུང་ལ། དེ་ནི་ངག་སྒྲོས་ལ་བརྟེན་ནས་ཚིག་གི་སྒྲ་པ་ེ་གེར་བཀོད་པ་
ཡིན་པར་བཞེད། གང་ལྟར་ ཀྱང་དོན་དུ་དེ་ གཉིས་ གཅིག་ཡིན་པ་སྨོས་མ་
དགོས། དེ་ནི་དམངས་ཁྲོད་ཀྱི་རིག་པ་ཁོ་ན་ཉིད་ཅིག་ཡིན་ལ། རིག་པ་དེ་རྟག་
ཏུ་རོལ་རྩལ་གྱི་རྣམ་པར་སྦྱར་ནས་འཇིག་རྟེན་གྱི་བྱ་དངོས་དང་དེའི་སྣང་ཚུལ།
རྫས་ཆས་ བསམ་བློ་ལ་སོགས་པ་གབ་བྱའི་དོན་གང་རུང་བ་དེ་གབ་བྱེད་ཚིག་
གིས་ཡོངས་སུ་བརྒྱན་ཏེ་སྟོན་པ་ཞིག་ཡིན་ལ། བརྩམས་ཆོས་ལ་ལར་ཁྱེད་ཀྱི་
རིགས་ལ་ནང་དོན་ཆ་ནས་དངོས་རིགས་སྐོར་དང་། བྱ་བྱེད་འགུལ་སྤྱོད་སྐོར།
རང་བྱུང་སྣང་ཚུལ་སྐོར་བཅས་གསུམ་དུ་དབྱེ་ཡོད་པ་མཐོང་བ་ལྟར། རིག་པ་
དེ་དམངས་ཁྲོད་དུ་ཕོ་མོ་རྒན་གཞོན་ཀུན་ལ་ཐུན་མོང་དུ་དར་ཞིང་ལྷག་པར་དུ་
ན་ཆུང་བྱིས་པ་དག་རྩེད་འཇོ་ལ་རོལ་བའི་སྐབས་རིག་སྒོ་འབྱེད་བྱེད་དུ་སྟོན་པ་
ཞིག་ཡིན་པར་ཆེ། ཡིན་ནའང་ཁེད་ཀྱི་རིག་པ་ནི་མིའི་བསམ་བློའི་རྩལ་འདོན་
ང་འི་ནུས་པ་ལྡན་སྟབས་ལྡེའུར་གྲགས་པ་དེའི་ཁོངས་སུ་གཏོགས་པ་ཞིག་ཡིན་
པ་ནི་བཤད་མ་དགོས་ཞེས་བསྟན་ཀྱང་། དེ་གཉིས་ངོ་བོ་གཅིག་ཏུ་གྲུབ་པ་ཞིག་
ཀྱང་མ་ཡིན་པ་ཁོང་གིས། ལྡེའུ་བྱ་བ་དེའི་གོ་དོན་མཐར་ཐུག་པ་དེ་ད་ལྟའི་དུས་
-
-སགས་
དེ་གར་ཁེད་དང་གབ་ཚིག་གཉིས་གཅིག་ཏུ་བྱས་ནས་
༣ དམངས་རྩོམ་རྣམ་བཤད།
འཁོད་ཡོད་དེར་གཟིགས་འཚལ། །
185



ཀྱི་ཁེགས་ཁོ་ན་ལ་ངོས་འཛིན་དགོས་པའི་སྒྲུབ་བྱེད་ཅི་ཞིག་ཀྱང་ཡིན་ཐབས་
མེད། ཞེས་ཁེད་ནི་ལྡེའུའི་ཁོངས་སུ་འདུ་ནའང་དོན་ཐ་དད་པ་ཡིན་པ་བསྟན་
ཅིང་། ལེགས་ཞེས་པ་ནི་སྒྲུབ་པའམ་ངེས་པའི་དོན་ལ་འཇུག་ལ། དཔེར་ན་
རིའི་རྩེ་ལ་དུ་བ་མཐོང་བས་མེ་ཡོད་པར་ཁེགས་པ་དང་། མཁའ་ལ་ཆུ་སྐྱུར་
འཕུར་བ་མཐོང་བས་ཆུ་ཡོད་པར་ཁེགས་པ་ལྟ་བུ་ཡིན། ཡང་གབ་ཚིག་བྱ་བ་
ཁེད་ལྟར་དམངས་ཕལ་བས་སྤྱོད་པའི་ཐ་སྙད་ཞིག་མ་ཡིན་པར་ཡིག་སྐད་ལྟ་
བུར་སྣང་ལ། ལྷག་པར་དུ་ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན་གྱིས་དང་ལ་ས་
སྐྱའི་གཙུག་ལག་ཁང་དུ་སྙན་ངག་མེ་ལོང་བོད་དུ་བསྒྱུར་ཚུན་ནས་གབ་ཚིག་བྱ་
བའི་ཐ་སྙད་དེ་དེ་བས་ཀྱང་ངག་ཐོག་གི་ཁེད་དང་ཆེ་ཆེར་གྱེས་ནས་མཁས་པའི་
བྱ་བ་རྣམ་གསུམ་སྟེ་འཆད་རྩོད་རྩོམ་གསུམ་གྱི་ཡ་གྱལ། ཇི་སྐད་དུ། ཡི་གེ་དག་
ཀྱང་སྙན་ངག་མི་ལྡན་ན། ། ཡིད་འོང་མཛེས་མ་གོས་ཧྲུལ་གྱོན་པ་བཞིན། །
ཞེས་གསུངས་པ་བཞིན་ཚད་ལྡན་གྱི་ཡིག་ཐོག་གི་སྙན་ངག་གམ་ཡང་ན་གཞུང་
ལུགས་ཀྱི་རྣམ་པའི་སྙན་ངག་གི་བྱ་བའི་སྤྱོད་ཡུལ་དུ་གྱུར་ཏེ། །རྩ་བ་མེ་ལོང་མ་
ལས། རྩེད་མོའི་མདུན་ སར་བཞད་གད་ དང་། ། དེ་ ཤེས་ཚོགས་ སུ་ སྨྲ་ བ་
དང་། །ཕ་རོལ་ཀུན་ཏུ་རྨོངས་བྱེད་ལ། ། གབ་ཚིག་དག་ནི་ཉེར་མཁོ་ལྡན། །
ཞེས་པ་ལྟར། རིགས་པ་སྨྲ་བ་མང་བོ་གདན་འཛོམས་པའི་དབུས་སུ་རྩེད་མོའི་
རྣམ་པས་ངག་རིག་ཐབས་འཕྲུལ་ལ་བརྟེན་ཏེ་བརྗོད་དོན་སྟོན་པའམ་གབ་ཚིག་
ལ་བྱང་བའི་གྲོགས་དང་རིག་པའི་རོལ་རྩེད་སྤྲོ་བ། སྙན་ངག་སྤྱི་དང་ཁྱད་པར་
གབ་ཚིག་གི་རྒྱུན་ལ་མ་བྱུང་བའི་ཕ་རོལ་བོ་དག་རྨོངས་ཤིང་འཁྲུལ་བ། ངོ་ཚ་
ཞིང་སྐྱི་གཡའ་བའི་གནས་སུ་འགོད་པ། ངའོ་སྙམ་དུ་མཁས་པའི་ང་རྒྱལ་གྱིས་
ཆེས་ཆེར་སྤྲོས་པ་རྣམས་ལ་ཉམས་དགའི་རྩེད་མོ་དང་བཅས་གཞོམ་པར་བྱེད་
པའི་དགེ་མཚན་ དུ་ མ་ དང་ ལྡན་ནོ། །དེ་ལྟ་བུའི་སྙན་ངག་ གི་ རིག་ པར་
གཏོགས་པའི་གབ་ཚིག་དེ་མེ་ལོང་མའི་གཞུང་གི་རྩ་བའི་ས་བཅད་གསུམ་སྟེ་
186



དོན་རྒྱུན། སྒྲ་རྒྱན་དང་གབ་ཚིག་གི་རྒྱན་བཅས་ལས་ཕྱི་མ་གབ་ཚིག་གི་རྒྱན་ལ་
དབྱེ་ན། ཀུན་ཏུ་ཚོགས་པའི་གབ་ཚིག་དང་། བསླུ་བྱེད་ཀྱི་གབ་ཚིག རིམ་པ་་
དང་བྲེལ་བའི་གབ་ཚིག རབ་བཅོམ་གྱི་གབ་ཚིག མཐུན་གཟིགས་ཀྱི་གབ་
ཚིག རྩུབ་མོའི་གབ་ཚིག གྲངས་ཀྱི་གབ་ཚིག རབ་བཏགས་ཀྱི་གབ་ཚིག
མིང་དུ་འདུས་པ་འི་གབ་ཚིག སྒྲིབ་པའི་གབ་ཚིག མཐུན་པའི་སྒྲའི་གབ་ཚིག
རྨོངས་པའི་གབ་ཚིག ཡོངས་འཕྲོག་གི་གབ་ཚིག གཅིག་སྒྲིབ་ཀྱི་གབ་ཚིག
གཉིས་སྒྲིབ་ཀྱི་གབ་ཚིག ཡོངས་འདྲེས་ཀྱི་གབ་ཚིག་བཅས་བཅུ་དྲུག་ཡོད། །
དེར་བརྟེན། ཁེད་ལྡེའུ་དང་གབ་ཚིག་གཉིས་ནི་བསྟན་བྱེད་ཀྱི་གཞུང་དང་།
ཐ་སྙད། འབྱུང་ཁུངས། ངོ་བོ་བཅས་ཁྱད་ཆོས་བཞིའི་སྒོ་ནས་མི་འདྲ་ཚུལ་
ཚངས་སྲས་ ཐིག་ཅེས་པར་ གསལ་བཤད་མཛད་ཡོད་པར་སྙན་འགྲེལ་ཡང་
གསལ་སྣང་མཛོད་ཀྱི་ཟུར་རྒྱན་བྱ་བར་གསུངས་བ་བཞིན་དང་། གབ་ཚིག་ནི་
རྩ་བ་མེ་ལོང་མ་ལས་བསྟན་ཅིང་གབ་ཚིག་གི་རྒྱན་གྱི་རྩོམ་སྟངས་རྒྱ་གར་ཡིན་ལ་
དེ་བོད་དུ་དར་བ་ནི་ཤོང་ལོ་ཆེན་པོའི་སྐབས་ཡིན་ལ་ཕྱིས་སུ་དཔྱི་ས་བློ་གྲོས་རྒྱ་
མཚོ་ལ་སོགས་མཁས་པ་རྣམས་ཀྱིས་གབ་ཚིག་གི་རིག་པ་དེ་སྔར་ལས་ཇེ་རྒྱས་ཇེ་
ལེགས་སུ་མཛད་པས། སྙན་ངག་པ་རྣམས་ཀྱི་སྒེར་ཆོས་ལྟ་བུར་གྱུར་ཅིང་ངེས་
པར་སྙན་ངག་གི་རྒྱན་དུ་འགྱུར་དགོས་ཤིང་། ཚིགས་བཅད་ཀྱིས་ངེས་པ།
བསམ་བཀོད་ཀྱིས་ཕྱུག་པ་སོགས་སྒྱུ་རྩལ་རྩོམ་རིག་གི་ཁོངས་སུ་གཏོགས་ང་་
ཞིག་ངེས་པར་དུ་ཡིན་དགོས་པ་ལྟར་དུ་སྣང་ངོ་། །ལྡེའུ་བྱ་བ་ཁེད་དང་གབ་
ཚིག་ལྟར་རིག་པ་བརྡར་བའི་བྱེད་ཐབས་ཙམ་དུ་མ་ཟད། གནའ་རབས་བོད་
ཀྱི་ཤེས་རིག་གི་གྲུབ་ཆ་གལ་ཆེན་ཞིག་དང་རྒྱལ་པོའི་ཆབ་སྲིད་ལ་རམ་འདེགས་
བྱེད་པའི་རིག་པ་ཁྱད་དུ་འཕགས་པ་ཞིག ཡང་ན་བན་བོན་ཀྱི་ཆོས་ཀྱི་གསང་
བ་ལྐོག་གྱུར་གྱི་གནས་འཆིང་ཞིང་འགྲོལ་བྱེད་ཀྱི་རྒྱ་ལྟ་བུ་ལ་སོགས་པ་ཡིན་པར་
སྔ་རབས་བོད་ཀྱི་བསྟན་བཅོས་དག་ལས་གསལ་ལོ། །
187



གསུམ། ལྡེའུའི་བྱེད་ལས་རྣམ་གསུམ།
༡ རིག་པ་བརྡར་བྱེད་ཀྱི་བྱེད་ལས། གནའ་དུས་སུ་ལྡེའུ་ནི་རོལ་རྩེད་
ཀྱི་རྣམ་པ་ཙམ་དུ་མ་ཟད་རྒྱལ་འབངས་ཀུན་ལ་ཐུན་མོང་དུ་དར་བའི་རིག་སྒོ་
འབྱེད་བྱེད་ཀྱི་ཐབས་ལ་ང་ལ་ཆེན་ཞིག་ཡིན་པ་ར་སྣང་སྟེ། གོང་དུ་གླེང་ཟིན་
བཞིན་བཀའ་ཆེམས་ཀ་ཁོལ་མར་བོད་ཀྱི་བཙན་པོའི་རྒྱལ་རབས་སྐབས་སུ་རྒྱལ་
པོས་ལྡེའུ་སྤྱད་ནས་བློན་འབངས་རྣམས་ཀྱི་རིག་ལམ་བརྟོལ་བ་དང་བློ་སྒོ་འབྱེད་
པ་འི་ངང་ཚུལ་ སྐོར་འདི་ལྟར་བཀོད་པ་ལ། དེ་ནས་རྒྱལ་་ ངོ་ས་བོད་ ཀྱི་ སྐྱེ་བོ་
རྣམས་བསགས་ནས་ཁྱོད་རྣམས་ཀྱིས་ངའི་འདི་ལ་ཅི་ཟེར་རྟོགས་པར་བགྱིས་
ཤིག་གསུངས། ཐེམ་ཉེར་ཉེར་སྤུ་བ་ཕྱིས་ཞ་སེ། དེ་ལ་ཅི་ཟེར་བ་ཡིན་གསུངས།
བློན་པོ་རྣམས་དེ་ལ་སྤྱོད་ ཀྱི་བར་དུ་རྒྱལ་ ངོ༌ས་ ་ ས་ལ་རི་མོ་བྲིས་ནས་བློན་པོ་
རྣམས་དེ་ལ་ཅི་ཟེར་མ་མཐུན་པ་དང་། མཆོད་རྟེན་ཅིག་བྲིས་ཏེ་འདི་ལ་ཅི་
ཟེར་མ་མཐུན་པ་དང་། མཆོད་རྟེན་ཅིག་བྲིས་ཏེ་འདི་ལ་ཟེར་བ་ཡིན་གསུངས།
ཚུལ་དེ་ལྟ་བུ་མང་དུ་གསུངས་པས་མི་རྣམས་རྣ་བ་ན་ལྐོག་གཏམ་ཤབ་ང་འི་དུས་
སུ་ དམར་མོ་སྤུ་མེད་བཅུག་ཅིང་བྱུང་། ནག་པོ་ཁ་གདངས་གདངས་ཡིན་
ཚམ། ཡོར་ཐོ་མགོ་ཆེ་བསྐྱེད་ཀྱིན་རྒྱབ། དེ་ཅི་ཡིན་གསུངས་པས། དེ་ལ་
དཔྱད་ང་ས་དེ་ནི་ཕོ་མོའི་འདུ་འཕྲོད་ལ་དགོངས་སོ་བྱས་པ་ས། རྒྱལ་པོས་དེའི་
བར་ལས་མགར་བ་ལྕགས་རྡུང་བའི་གཟུགས་ཤིག་བྲིས་ཏེ། དེ་འདི་ལ་ཟེར་བ་
ཡིན་བྱ་བ་གསུངས་པ་མང་པོར་གསུངས་ནས། བོད་ཀྱི་རིག་པ་སྤེལ་ལོ། །ཞེས་
དང་། ལྷོ་བྲག་ཆོས་འབྱུང་དུ་ཡང་། མངོན་པའི་སྡེ་སྣོད་འབྱུང་ལྟས་ལྡེའུ་སྤྲོད།
སྲང་ལ་ཐེམ་གཉེར་ལྔ་བ་ཆེ་ཅི་ཡིན། པོར་མགོ་མགོ་ཅན་སྐྱེད་ཅིང་རྒྱགས་ཅི་
ཡིན་ཞེས་འདྲི་བ་སོགས་ཏེ་བོན་སྒྲུང་ལྡེའུ་གསུམ་གྱི་ཚུལ་ལྷ་སའི་གདུང་རྣམས་
ལ་བྲིས་ནས་ཡོད་སྐད། ཅེས་ གསུངས་པ་ནི་ སྲོང་བཙན་སྒམ་པོས་ལྷ་ སའི་
188



གཙུག་ལག་ཁང་བཞེངས་སྐབས་གདུང་མའི་ལྡེབས་སུ་བྲིས་ང་འི་སྲང་ལ་ཐེམ་
གཉེར་ལྔ་བ་ཆེ་ ཅི་ཡིན་ཞེས་པའི་ལན་དུ་འདེགས་བྱེད་ཀྱི་སྲང་དང་སྲང་རྡོ་སྟེ་
རྒྱུ་མ་བཅས་རི་མོར་བྲིས་ཤིང་། པོར་མགོ་མགོ་ཅན་སྐྱེད་ཅིང་རྒྱུགས། ཅི་ཡིན་
དྲིས་པ་འི་ལན་དུ་མཆོད་རྟེན་ཞིག་རི་མོར་བྲིས་པ་དང་། ནག་པོ་ཁ་གདངས་
གདངས་མིག་ཚན་ས། དམར་པོ་སྤུ་མེད་བཅུག་ཅིང་བྱུང་། ཅི་ཡིན་དྲིས་ལན་
དུ་མགར་བ་ཞིག་གིས་ལྕགས་ དམར་པོ་སྐམ་པ་ས་བཟུང་སྟེ་ཐབ་ཀྱི་ནང་ནས་
འདོན་བཞིན་ང་་རི་མོར་བྲིས་ཡོད་པ་ལྟ་བུ་ཡིན། འདིའི་སྐབས་ཀྱི་ལྡེའུ་ནི་ཁེད་
ཀྱི་བྱེད་ལས་དང་ཧ་ཅང་ཉེ་ལ། དགེ་བའི་བཤེས་གཉེན་ཆེན་པོ་ཚེ་ཏན་ཞབས་
དྲུང་མཆོག་ནས་སྙན་ངག་མེ་ལོང་གི་སྤྱི་དོན་སྡེབ་ལེགས་རིག་པ་འི་འཆར་སྒོ་བྱ་
བར་གནའ་དུས་བོད་རྒྱལ་སྲོང་བཙན་སྒམ་པོའི་ཡན་ཆོད་དུ་བོད་ལ་ཡི་གེ་མེད་
ང་འི་རིང་ལ་རྒྱལ་སྲིད་སྒྲུང་ལྡེའུ་བོན་གསུམ་་གྱིས་བསྐྱངས་ཞེས་པའི་ནང་ཚུན་
ལྡེའུ་ནི་ཁེད་ཀྱི་བརྡ་རྙིང་ཡིན་ཞེས་དང་། བཀའ་དྲིན་མཚུངས་པ་མེད་པའི་
ཡབ་རྗེ་བླ་མ་དུང་དཀར་བློ་བཟང་འཕྲིན་ལས་རིན་པོ་ཚེས་ཀྱང་། གཞན་ཡང་
སྔ་རབས་ལྡེའུ་དང་། ཡུལ་འགར་ཁེད་ཅེས་གྲགས་པ་ཡི། །གངས་ལྗོངས་རིག་
རྩལ་ལས་འོངས་པའི། ། ངོ་མཚར་གབ་ཚིག་རྣམ་གྲངས་མང་། ། ཞེས་ཁེད་
དང་ལྡེའུ་གཉིས་འདྲ་བར་གསུངས་པ་་ཀུན་ཀྱང་ཚུལ་འདི་ལ་དམིགས་པ་ཡིན་པ་་
སུ་ཡིས་བསྙོན། །གཞན་ཡང་ལྡེའུ་ནི་གནའ་མི་བོད་ཀྱི་རིག་ང་་འགན་བྱེད་ཀྱི་
ནུས་རྩལ་ཞིག་ཡིན་ཏེ། སྔོན་བློན་པོ༌་མགར་ གྱིས་བོད་ཀྱི་ ཁོད་བཅའ་བའི་
སྐབས་ཐབས་རྡུགས་ནས་འཕན་ཡུལ་དར་རྒྱལ་ན་ཕྲུ་གུ་མང་པོ་རྗེ་བྱ་བ་སྤྱང་
ཀྲུང་ལྡན་པ་ཞིག་ཡོད་པའི་གཏམ་ཐོས་ནས་ བློན་པོ་བཞི་བཙལ་དུ་བཏང་
བར། འཕན་ཡུལ་དུ་ན་ཆེན་པོ་ཞིག་གི་མཐའ་ན་ཕྲུ་གུ་དེར་འཕྲད་ཀྱང་ངོ་མ་
ཤེས་པར་གཞུང་གཅོད་དམ་མཐའ་སྐོར་ཞེས་གཏམ་དྲིས་པར་ ཕྲུ་གུས་ལན་
དྲ། དལ་ན་གཞུང་ཆོད། རིང་ན་མཐའ་སྐོར་བ་ལེགས་ཞེས་ངག་ལྡེའུ་སྤྱད་
189



པའི་དོན་མ་གོ་བར་གཞུང་བཅད་པས་འདམ་དོང་ནས་ཡུན་རིང་འགོར། བློན་
རྣམས་གྲོང་ཚོར་སླེབས་དུས་ཕྲུ་གུ་དེ་སྔ་ས་ན་འབྱོར་ཡོད་པ་ར་ཡང་ཕ་མ་གཉིས་
གང་དུ་སོང་ཞེས་གཏམ་དྲིས་པར། ཕ་གཏམ་འཚོལ་དུ་སོང་། མ་མིག་འཚོལ་
དུ་སོང་ཞེས་ངག་ལྡེའུ་སྤུད་པའི་དོན་མ་གོ་བར་སྒུག་བསྡད་པའི་སྐབས་ཕས་ཆང་
མས་སྒྲོན་མེ་ཁྱེར་བྱུང་བར། བློན་རྣམས་ཀྱིས་གཞི་ནས་དར་རྒྱལ་མང་པོ་རྗེ་
ཡིན་པ་རྟོགས་པ་ལྟ་བུའོ། །
༢ གསང་དོན་གབ་འབྱིན་ གྱི་ འཕྲུལ་ གྱི་རིག་པ། ལྡེའུའི་རིག་པ་ནི་
སྔོན་རྒྱུའི་བོན་བཞི་1 ལས་ ཕྱ་གཤེན་ཇུ་ཐིག་ཅན་ནས་བྱུང་སྟེ། དེ་ཡིས་
ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ། ཟག་བཅས་ཀྱི་མངོན་
ཤེས་འཆད་པར་བྱེད་པའི་རིག་པ་ཞིག་ཡིན་པར་བཤད་ལ། ལྡེའུ་ཞེས་བྱ་བ་
དེའི་རྩ་གནད་ཆེས་གལ་ཆེ་ ཤོས་ཤིག་ནི་དེང་དུས་ཡོངས་གྲགས་སུ་ཕྱ་མོ་ཞེས་
པ་འམ་ཕྱ་མོ་ཞེས་པ་འདི་རིགས་ཀྱི་ཕྱི་མོ་གནའ་རབས་བོད་ཀྱི་སྲོལ་ལུགས་སུ་
དར་སྲོལ་ཆེས་ཆེ་བ་ལྡེའུ་འཕྲུལ་དུ་གྲགས་པ་དེ་ཡིན་ཞེས་ནམ་མཁའི་ནོར་བུ་
རིན་པོ་ཆེས་གསུངས། ཇུ་ཐིག་དང་ལྡེའུ་ལ་འབྲེལ་བ་ཧ་ཅང་དམ་པོ་ཡོད་པས།
ཇུ་ཐིག་ནི་བོན་སྒོ་ཐམས་ཅད་དྲ་ལྟས་མོ་དང་། སྣང་མཐོང་རྩིས། ནད་གསོ་
དཔྱད། འཆི་བསླུ་གཏོ་སོགས་བཞི་རུ་ཕྱེ་བའི་ནང་གི་དྲ་ལྟས་མོའི་ཁོངས་སུ་
གཏོགས་ཤིང་། དེ་ནི་ལྷ་དང་འདྲེ་དང་བཟང་ངན་ཕན་གནོད་སོགས། །གྲུབ་
པའི་རང་སྣང་རྟེན་འབྲེལ་བརྡ་གཟུགས་ཀྱི། ། ཡེ་སྲིད་འཕྲུལ་གྱི་ཇུ་ཐིག་འདི་
དག་ཀྱང་། །སྲིད་པའི་དྲོད་མཁན་བརྡ་ཡི་རོལ་མོར་སྣང་། །ཞེས་པ་བཞིན་ཇུ་
ཐིག་དང་ མོ། དྲ ལྡེའུ་སོགས་མཐར་ཐུག་ན་ཀུན་ཀྱང་བརྡ་ཡིས་དོན་སྟོན་
པའི་རིག་པའི་གྲས་ཡིན་ལ། ལྡེའུ་འཕྲུལ་ནི་གནའ་བོའི་དུས་སུ་བྱུང་བ་ཕྱུ་བོན་
གྱི་ཕྱུ་ཚན་ཞིག་སྟེ། དེ་ནི་སྐྱེ་འགྲོའི་བླང་དོར་ལེགས་ཉེས་སོགས་ལྐོག་གྱུར་གྱི་
ཆོས་རྣམས་གསལ་བར་སྟོན་པའི་ ཤེས་རིག་ཁྱད་པར་ཅན་ཞིག་ཡིན། རྒྱལ་
19()



རབས་གསལ་བའི་མེ་ལོང་དུ། བློན་པོ་མགར་གྱིས་རྒྱ་བཟའ་རིག་པས་འཐོབ་
རྗེས། རྒྱ་ཡུལ་འཕུང་རྩོམ་པའི་སེམས་དང་བཅས་བོད་ཀྱི་བློན་པོ་རྣམས་ལ།
ཐག་རིང་གི་ར་པོ་རྒྱ་བོ་ལ་ངོ་ཤེས་མི་བྱའོ། ། ཁ་རོག་སྡོད་ལ་ཀུ་ཅོ་ཐོང་། ནག་
མོ་ལྕགས་མཁར་ཐུག་ནས་ཡོད། ། །ལུང་བ་པ་བརྡུག་མདའ་བརྡུགས་སུ། །
ཐུ་རུ་ཅོག་བྲག་ཁོང་ལ་ཞོག ། དར་དཀར་དྲིལ་ལ་དར་ནག་བསྐྱོད། ། ཟླ་བས་
ཉི་མའི་རྩ་རུ་སླེབས་ཟེར་བ་རྒྱ་ནག་ཕོ་བྲང་ནས་བརྫུས་མའི་སྤྲང་པོ་སླར་ལོག་
ང་ར་ངག་ལྡེའུ་བསྐུར་བའི་དོན་གཞན་གྱིས་མ་གོ་ཡང་ཀོང་ཇོས་བློན་པོ་དེས་རྒྱ་
ནག་ཏུ་ངན་ཆེན་པོ་བྱས་ཡོད་པ་ར་འདུགཐག་རིང་གི་ར་པོ་རྒྱ་བོ་ལ་ངོ་ཤེས་མི་
བྱའོ་ཟེར་བ་ནི་ཁོང་རང་རྒྱལ་པོ་སྨྲ་ར་ཅན་ལ་ལབ་མ་ཤོད་བྱ་བ་ཡིན། ད་ལན་
ཁ་རོག་སྡོད་ལ་བོད་བློན་རྣམས་ལ་ཤོད་བྱ་བ་ཡིན། ནག་མོ་ལྕགས་མཁར་ཐུག་
ནས་ཡོད་ཟེར་བ་དེ་ས་བོན་ཡོས་སུ་བསྔོས་ནས་འདེབས་བཅུག་པ་ཡིན། ལུང་
བ་ཕུ་བརྡུག་མདའ་བརྡུགས་སུ། ། ཐུ་རུ་ཅོག་བྲག་ཁོང་ལ་ཞོག་བྱ་བ་དེ་དོང་
བར་མདའ་མང་པོ་ཆུག་བྱ་བ་ཡིན། དར་དཀར་དྲིལ་ལ་དར་ནག་བསྐྱོད་བྱ་བ་
ནི་ཉིན་མོ་ཡིབ་ཞིང་མཚན་མོ་འོང་ཟེར་བ་ཡིན། ཟླ་བས་ཉི་མའི་རྩ་རུ་སླེབས་བྱ་
བ་དེ་ངས་ཁྱོད་རྣམས་ཀྱི་རྩར་མགྱོགས་པོར་སླེབས་ཞེས་པ་ལྟར་བསྟན་བྱའི་
དོན་དེ་བཀབ་ནས་བརྡ་ཐབས་ལ་སྦྱར་དེ་སྟོན་པ་དང་། ཡང་སྐབས་འགར་
སྟོན་བྱའི་དོན་དེ་གསང་ནས་འཁྱོག་པོར་བརྗོད་པ་ཡང་ཡོད་དེ། མེས་སྲོང་
བཙན་གྱི་སྐུ་མཆེད་སྲིང་མོ་སད་མ་དཀར་བྱ་བ་དེ་ཞང་ཞུང་གི་རྒྱལ་པོར་སྔར་
འདྲིས་ཀྱི་ཟུར་གྲོགས་བུ་མོ་ ཤུད་ཀེ་བཟའ་རྩལ་ཏིང་ཤགས་ཞེས་པ་ཞིག་ཡོད་
སྟབས་སད་མ་དཀར་ལ་སྙིང་མི་ཉེ་ཞིང་ལོགས་སུ་བཀར་བའི་དོན་སྲོང་བཙན་
གྱིས་གསན་ནས། བློན་པོ་སྦུག་གྱིམ་བརྩོན་རྨང་ཆུང་བྱ་བ་ཞང་ཞུང་དུ་ལིག་མི་
རྒྱར་སད་མ་དཀར་ལ་སྲིད་འཛིན་དུ་འཇུག་པའི་བཀའི་ཕོ་ཉར་མངགས་པ་དེ་
དང་སད་མ་དཀར་མཇལ་བའི་ཚེ་ སད་མ་དཀར་གྱིས།
(6) iE)
191



ཡུལ་གྱི་ནི་སྐལ་ཕོག་ང་། །
ཁུང་ལུང་ནི་རྔུལ་མཁར་ཞིག །
མུ་སུ་ནི་གཞན་ན་རེ། །
ཕྱི་བལྟས་ནི་ངམ་དང་བྲག །
ནང་ལྟས་ནི་གསེར་དང་དབྱིག །
བདག་གི་ནི་གཡར་སྔ་རུ། །
མཚིས་ཆུ་ནི་མ་མཐོ་འམ། །
སྐུ་མི་ནི་བསིང་བསིང་མོ། །
ཞེས་པའི་དོན་ནི་ཁོ་མོ་རང་གི་འཚོ་བ་དང་གནས་བབ་སོགས་མི་གཞན་
གྱིས་བལྟས་ན་ཡིད་སྨོན་བྱེད་པ་ཞིག་ཡིན་མོད། དོན་དངོས་སུ་ཇི་ཙམ་བསམ་
ན་དེ་ཙམ་གྱིས་དཀའ་སྡུག་དང་ཡིད་མུག་ང་་ཁོ་ན་ལས་མི་འདུག ཅེས་པ་ཡིན་
ཞིང་། དེའི་མཇུག་ཏུ་བྱང་ཐང་གི་འབྲོང་གཅིག་བུ་དེ་ཕུ་ནས་ཀི་འདེབས་པ་
དང་། མདའ་ནས་གཡབ་མོ་བྱེད་པའི་བར་དུ་གཅུར་ནས་བསད་ན་མགོ་རྭ་
ཐུར་དང་བཅས་པ་་ ཕྱིང་བ་སྟག་རྩེའི་བཅུད་དང་། ཤ་པགས་སོགས་ནི་བྱས་
རྗེས་འཇོག་མཁན་ལ་འཐོབ་ཐུབ་ཟེར་བ་མདོར་ན་ཞང་ཞུང་དུ་དཔུང་འཇུག་
བྱས་ནས་དབང་དུ་སྡུད་དགོས་པའི་བརྡ་ཐབས་ཀྱི་རིག་པའོ། །
ཡང་རྣལ་འབྱོར་གྱི་དབང་ཕྱུག་མི་ལ་རས་བ་དེ་ཉིད་ཡུལ་ནས་ཕྱིར་ཐོན་
ཏེ་སྒྲ་བསྒྱུར་མར་པའི་མདུན་དུ་ཡོད་དུས། ཁོང་གི་མ་དྲིན་མོ་ཆེས་ཞིང་བྲེ་པེ་
སྟན་ཆུང་གི་ཕྱེད་ཀ་བཙོང་པའི་རིན་ལ་གསེར་སྲང་བདུན་བྱུང་བ། ཡུལ་པའི་
མི་བཏང་ང་་ནི་མ་བྱུང་། གཞན་བང་ཆེན་ནི་མ་འབྱོར། ཨ་མ་རང་བུ་ལ་
རྒྱགས་སྐྱེལ་་ཁ་ཏར་འགྲོ་བསམ་པའི་ཚེ། དབུས་ཕྱོགས་ཀྱི་རྣལ་འབྱོར་བ་ཞིག་
བལ་བོ་བསྐོར་ནས་ལོག་འགྲོ་བ་ལྡོམ་བུ་བྱེད་དུ་བྱུང་བ་ལ། བང་ཆེན་དུ་འོས་པ་
མཐོང་སྟེ། གོས་ལྷམ་ལྷན་པ་བརྒྱབ་སྟེ་རྣལ་འབྱོར་བར་གྱོན་དུ་བཅུག ཆོས་
{92



)?
བེམ་པོའི་ནང་གི་རྒྱབ་གཞུང་དུ་རྣལ་འབྱོར་བ་ལ་རྒྱུས་མེད་པ་འི་ གསེར་སྲང་
བདུན་ངོ༌་ སྦས་ པའི་སྟེང་ དུ་ ལྷན་ ང་་ནག་ ངོ༌་ ཁ་ གང་གྲུ་བཞི་བ་ཞིག་བརྒྱབ་
དབུས་སུ་སྐུང་ང་་ངཀར་ལ་སྔོན་་ངོ་འི་གཟེར་ཚོན་་སྐར་མ་་སྨིན་དྲུག་གི་དབྱིབས་
འདྲ་བ་ཕྱིར་མི་མངོན་པ་ཞིག་གིས་མནན་ཏེ། རྣལ་འབྱོར་བ་ལའང་རྔན་པ་
ཆེན་པོ་སྤྲད་ནས། ཡི་གེ་གབ་ཡིག་ལ་རྒྱ་དམ་ཡོད་པ་ཞིག་བསྐུར་ནས་བརྫངས་
སོ། ། ཡི་གེ་དེ་ལག་ཏུ་འབྱོར་འཕྲད་མི་ལས་ཟུར་ཞིག་ཏུ་བཀླགས་པས། རྔོས་
ང་དགའ་ཁམས་བཟང་བར་ཡོད་ལས་ཆེ་ མ་རྒན་མོ་ལ་བུ་སྐྱེས་པས་བསམ་ང་ ་
གྲུབ་ ཡབ་མི་ལ་ཤེས་རབ་རྒྱ་མཚན་གྱི་གདུང་རབས་ཟིན་ ཡུལ་དུ་མཐུའི་
རྟགས་ཐོན། མི་མགོ་སུམ་ཅུ་སོ་ལྔ་ཁང་བ་གཏིབས་པའི་འོག་ཏུ་ཤི་ དེའི་ཕྱིར་
ཡུལ་པ་འདི་པས་ངེད་མ་སྨད་འགཤའ་མ་རང་མ་བྱས་པ་ས། ད་དུང་སེར་བ་
གྱང་རིམ་དགུ་ཡོད་ཟེར་བ་ཞིག་ཕོབ། དེས་མ་རྒན་མོའི་བསམ་པ་མཐར་ཕྱིན་
པ་ཡིན། ཡུལ་་ ང་་ འདི་བས་ཁྱོད་འཚོལ་ དུ་བཏང་ནས་བསད་ རྟིང་ང་ཡང་
གསོད་ ཟེར་བར་འདུག་པ་ས། རང་མ་སྨད་གཉིས་ཀའི་ཕྱིར་དུ་སྲོག་ཁྲོན་
ངམ་པར་གྱིས་ རྒྱགས་ཆད་ན་ལུང་པ་ཁ་བྱང་དུ་བལྟ་བ། སྤྲིན་ནག་པོ་ལྡིང་
ཞིང་། སྐར་མ་སྨིན་དྲུག་འཆར་བའི་འོག་ན་རང་རེ་ཉེ་ཚན་གྲོང་ང་་བདུན་ཡོད་
ང་ས། དེ་ནས་རྒྱུགས་ཅི་འདོང་འོང་བ་ཡོད་པས་ལོངས། རྩེད་མ་ཆོད་ན་
ལུངཔ་དེའི་ནང་ན་རྣལ་འབྱོར་བ་འདི་རང་བཞུགས་པ་ཡིན་པས། གཞན་དུ་
མ་འདྲི་བྱ་བ་ཞིག་འདུག་པས། ཡི་གེའི་དོན་ནི་མ་གོ། ཡུལ་དང་ཨ་མ་ནི་དྲན།
རྒྱགས་ཆད་པ་་ལ་ཤིན་ཏུ་མཁོ་བ་ཞིག་ཡོད་པ་ར་འདུག་ཀྱང་། ལུང་པ་དང་ཉེ་
ཚན་རྒྱུས་མེད་པས་མཆི་མ་མང་པོ་ཤོར། རྣལ་འབྱོར་བ་དེ་ལ་ཁྱེད་ལ་ངའི་
གཉེན་རྣམས་ཡོད་པའི་ལུང་པ་རྒྱུས་ཡོད་པར་འདུག་པ་གང་ཡིན་དྲིས་པས།
མ་ངའ་རིས་གུང་ཐང་ཡིན་ཟེར། དེ་མིན་རྒྱུས་མེད་དམ་ཁྱེད་རང་གི་ཡུལ་གང་
ནས་ཡིན་བྱས་པས། དེ་མིན་ལུང་པ་མང་པོ་རྒྱུས་ཡོད་དེ། ཁྱེད་ཀྱི་གཉེན་གྱི་
193



ལུང་པ་རྒྱས་མེད། ང་རང་དབུས་ནས་ཡིན་ཟེར། འོ་ན་ཁྱེད་རང་འདིར་ཅུང་
ཟད་ཅིག་བཞུགས་ཤིག་ང་ད་ལྟ་རང་འོང་གིས་བྱས་ནས། ཡི་གེ་དེ་བླ་མ་
ལ་ཕུལ། ཡང་མ་རྟོགས་པར། བླ་མའི་ཇོ་མོ་ཡེ་ཤེས་མཚན་དང་ལྡན་པ་ཞིག་
ཡོད་པ་དེས་ཡི་གེ་ཚར་གཅིག་བཀླགས་ནས། རྣལ་འབྱོར་བ་དེ་ནང་སུ་བོས་
ཤོག་གསུངས། བོས་ནས་མེ་ཆེན་པོ་བཏང་། ཆང་ཞིམ་པོ་བྱིན་ཏེ། རྣལ་
འབྱོར་བའི་རྒྱབ་ནས་བེམ་པོ་ཕུད་དེ་ཡུམ་གྱིས་གྱོན་ནས། བེམ་པོ་འདི་འདྲ་
གྱོན་ནས་རྒྱལ་ཁམས་བསྐོར་བའི་མི་ལ་སྐྱིད་འོང་གསུང་ཞིང་། ཕར་ཅམ་ཚུར་
ཅམ་མཛད། དེ་ནས་ཁང་ཐོག་ལ་འཛེགས་སོང་སྟེ། ཡུམ་གྱིས་བེམ་པོ་ནང་
ནས་གསེར་བཏོན། ལྷན་པ་སྔར་བཞིན་བཙེམས་ཏེ། བེམ་པོ་རྣལ་འབྱོར་བ་
རང་ལ་གཡོགས། དེ་ནས་ཡུམ་གྱི་ཞལ་ནས་ཐོས་པ་དགའ་འདིར་བླ་མའི་དྲུང་
དུ་ཤོག་དང་གསུང་། ཕྱིན་པས་གསེར་སྲང་བདུན་པོ་གནང་བྱུང་། གསེར་
གནང་ན་གདའ་ཞུས་པས། རྣལ་འབྱོར་བའི་བེམ་པོའི་ནང་ན་འདུག ཐོས་པ་་
དགའ་ལ་མ་གྲང་མོ་རང་ཞིག་ཡོད་པར་གདའ། ལུང་བ་ཁ་བྱང་དུ་ལྟ་བ་ལ་ཉི་
མ་མི་འཆར་བ་ལྟར་རྣལ་འབྱོར་བའི་བེམ་པོ་འི་ནང་ལ་ཉི་མ་མི་འཆར་བ་ལ་ཟེར་
བར་གདའ། སྤྲིན་ནག་པོ་ལྡིང་བ་ལྷན་པ་་ནག་པོ་ཁ་གང་བཏབ་པ་ལས་ཟེར་
བར་གདའ། སྐར་མ་སྨིན་དྲུག་འཆར་བ་སྐུད་པ་དཀར་པོའི་ཧབ་བཙེམས་ལ་
ཟེར་བར་གདའ། དེའི་འོག་གི་ཉེ་ཚན་གྲོང་པ་བདུན་པོ་གསེར་སྲང་བདུན་པོ་
ལ་ཟེར་བར་གདའ། རྩད་མ་ཆོད་ན་ལུངང་དེའི་ནང་ན་རྣལ་འབྱོར་བ་འདི་
རང་བཞུགས་པ་ཡིན་པས། གཞན་དུ་མ་འདྲི་བྱ་བ། མ་གོ་ན་གསེར་རྣལ་
འབྱོར་བའི་བེམ་པོ་ལ་ཡོད་པས་གཞན་ དུ་མ་འཚོལ་བྱ་བར་ གདའ་ཞེས་པ་
བཞིན་ནོ། །
༣ སྲིད་སྐྱོང་བའི་བྱེད་ལས། དེ་ཡང་ཆོས་འབྱུང་ཁག་ཏུ་བོད་ཀྱི་རྒྱལ་
རབས་ཉེར་བདུན་བར་དུ་ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་ཞེས་པ་
194



དོན་དུ་སྒྲུང་དང་བོན་གཉིས་རྒྱལ་རབས་ཐོག་མ་གཉའ་ཁྲི་ནས་ཆབ་སྲིད་ལ་
འབྲེལ་བ་བྱུང་བ་གོང་དུ་བཤད་ཟིན་ཀྱང་། ལྡེའུ་ནི་རྒྱལ་རབས་ཉེར་བདུན་ང་་
སྤུ་དེ་(སྡེ) གུང་རྒྱལ་ནས་རྒྱ་ཆེར་དར་ནས་ཆབ་སྲིད་ལ་རམ་འདེགས་བྱས་པ་
ཧ་ཅང་གསལ། ཅིའི་ཕྱིར་ཞེ་ན། རྒྱལ་པོ་དེ་ནས་བཟུང་ལྡེ་བྱ་བའི་ཐ་སྙད་རྒྱལ་
པོའི་མཚན་ལ་སྦྱར་ཏེ་འབོད་སྲོལ་བྱུང་བ་དང་། སྐབས་དེར་རྒྱལ་པོ་ནི་ལྷའི་
རྣམ་སྤྲུལ་ཡིན་ང་ས་ཁོ་ཚོའི་མཚན་གསོལ་གྱི་རིམ་པ་ནི་སྤྱིར་བཏང་གི་བྱ་བ་ཞིག་
མ་ཡིན་པར་ཧ་ཅང་གལ་ཆེ་བའི་དོན་དག་ཞིག་ཡིན་ལ། གཉའ་ཁྲི་བཙན་པོ་
ནས་ཁྲི་བདུན་གྱི་བར་ལ་བོན་གྱིས་ ཁ་དབང་བྱས་ཤིང་། བཙན་པོ་རྣམས་
གནམ་ལྷ་ཡུལ་ནས་ ་ས་དོག་མོར་མི་ཡི་རྗེ་བོར་བྱོན་པར་འདོད་པས། ཞང་སྐད་
ཀྱི་ཁྲི་ཞེས་བྱ་བ་ལྷའི་ཐུགས་སམ་ལྷ་ཞེས་བྱ་བ་བཙན་པོ་རྣམས་ཀྱི་མཚན་ལ་སྦྱར་
ཏེ་གསོལ་བ་ནི་ཁོང་ཚོའི་བླ་ན་མེད་པའི་ཐོབ་ཐང་དང་ཆེས་མཐོ་བའི་དབང་ཆ་
སོགས་མཚོན་པ་བཞིན། སྤུ་དེ་གུང་རྒྱལ་ནས་བཟུང་རྒྱལ་པོའི་མཚན་ལ་ལྡེའུ་
བྱ་བའི་ཐ་སྙད་སྦྱར་བ་༑ དེས་ཀྱང་ལྡེའུས་སྐབས་དེའི་སྲིད་དབང་གི་བྱ་བའི་ཁྲོད་
དུ་གོ་གནས་ཧ་ཅང་མཐོན་པོ་ཟིན་ཡོད་པ་་མཚོན་ལ། ལྡེའུ་བྱ་བ་བཙན་པོའི་
མཚན་ལ་མ་གཏོགས་འབངས་ཕལ་བའི་མཚན་ལ་སྦྱར་མི་ཆོག་པ་ལྟར་དུ་སྣང་
བ་འདིས་ལྡེའུ་ཉིད་སྲིད་དང་འབྲེལ་བ་ཅི་ལྟ་བུ་ཡོད་པ་ཤེས་ཐུབ། གཞན་ཡང་
ལྡེའུ་སྲིད་དོན་སྒྲུབ་པ་ལ་ཡང་མེད་དུ་མི་རུང་བའི་རིག་པ་ཞིག་ཡིན་ཏེ། སྔོན་
དགའ་ལྡན་ཕོ་བྲང་གི་སྲིད་དབང་སོག་པོའི་དྲག་ཞུགས་ལ་བརྟེན་ནས་བཙུགས་
པ་དང་། གུ་ཤྲི་བསྟན་འཛིན་ཆོས་རྒྱལ་གྱི་བུ་ལྷ་བཟང་ཧན་དང་སྡེ་སྲིད་སངས་
“།
---
| སྤུ་ལྡེ་གུང་རྒྱལ་ནས་བཟུང་རྒྱལ་པོའི་མ་ཚན་ང་ལྡེ་བྱ་བ་གསོའ་མཁོ་ཚུགས་པ་དཔེར་ན། བྱ་
ཁྲིའམ་སྤུ་ལྡེ་གུང་རྒྱལ། ཟ་ནམ་ཟིན་ལྡེ་ ཁྲི་སྲོང་ལྡེ་བཙན། ཁྲི་གཙུག་ལྡེ་བཙན་སོགས་མང་པོ་འབྱུང་
195



རྒྱས་རྒྱ་མཚོས་མཚོན་བོད་སོག་ས་གནས་ཀྱི་སྲིད་དབང་རྩོད་པའི་ཆབ་སྲིད་ཀྱི་
འགལ་བ་ཛ་དྲག་ཏུ་གྱུར་བའི་དགོས་མཁོར་དམིགས་ནས། སྡེ་སྲིད་དང་འཁོར་
རྣམས་ཀྱིས་རྒྱལ་དབང་སྐུ་གཤེགས་པའི་གནས་ཚུལ་གསང་རྒྱ་ཡུན་ཇི་ཙམ་རིང་
མཛད་རྒྱུའི་སྐོར་ལ་གདུང་མདུན་དུ་བརྟག་སྒྲིལ་ཕུལ་བས་སྤྲུལ་སྐུ་གདན་འདྲེན་
བར་ཟེར་བ་བབས་པ་ལྟར། ལོ་བཅོ་ལྔའི་རིང་གསང་རྒྱ་གནང་བའི་ཇུས་བྱས་
ན་ཡང་། དགོངས་རྫོགས་དང་སྤྲུལ་སྐུ་མྱུར་འབྱོན་གསོལ་འདེབས་སོགས་ཆོས་
ལུགས་ཀྱི་ཆོ་ག་ཕྱག་སྲོལ་ལྟར་མི་བགྱི་ཐབས་མེད་དང་། གསང་རྒྱ་བྱེད་པའི་
ཇུས་འཆར་གཉིས་འགལ་བར་སོང་གཤིས། སྡེ་སྲིད་ཀྱིས་གསང་རྒྱ་མཛད་
བཞིན་སྤྲུལ་སྐུ་མྱུར་འབྱོན་གསོལ་འདེབས་ཀྱི་སྙན་ཚིག་ སེ་འབྲས་སོགས་སུ་
ཚོགས་འདོན་གྱིས་ཞབས་རིམ་སྒྲུབ་དུ་བཅུག་པར་ཡང་ལྡེའུ་སྤྲོད་པ་ལས་འོས་
མེད་པ་བཞིན་མཛད་པའི་ཚིག་ནི།
མཁྱེན་བརྩེ་བདག་ཉིད་རྗེ་བཙུན་སྤྱན་རས་གཟིགས། །
དཔལ་ལྡན་མཁས་བཙུན་བཟང་པོའི་རྣམ་རོལ་གྱིས། །
རྣམ་སྤྲུལ་མཆོག་གི་སྤྲུལ་སྐུ་ཡིད་བཞིན་ནོར། །
བློ་བཟང་བསྟན་པ་འི་དཔལ་དུ་མྱུར་བྱོན་ཤོག །
ཞེས་ཡོངས་སུ་བཀྲམས་པ་མང་པོས་མ་གོ་བར་ གསང་རྒྱ་དང་མྱུར་
འབྱོན་གསོལ་འདེབས་གཉི་ཀ་འགྲུབ་པ་ལྟར་རོ། །
དེ་ཡང་ལྡེའུ་ལ་བྱེད་ལས་ཀྱིས་དབྱེ་བ་ཙམ་མ་ཟད་གཞན་སྣང་ཚུལ་ལམ་
རྣམ་པའི་སྒོ་ནས་དབྱེ་ཚུལ་ཀྱང་ཡོད་པ་དཔེར་ན། སྒྲུང་ལྡེའུ་དང་། ངག་ལྡེའུ།
རྫས་ལྡེའུ་ ༦ག་ལྡེའུ། རི་མོའི་ལྡེའུ། མོ་ལྡེའུ་བཅས་ཡོད་པ་མཁས་པ་དག་
གིས་གསུངས་པ་ནི་དབྱེ་ཚུལ་གྱི་རྣམ་པ་མ་འདྲ་བ་ཙམ་ལས་དོན་གྱི་ཆ་ནས་
གཅིག་དུ་སྣང་ངོ་། །
196



ལེའུ་གསུམ་པ། གླིང་གེ་སར་རྒྱལ་
པོའི་སྒྲུང་བཤད་པ།།
དང་པོ། གེ་སར་སྒྲུང་གི་སྒྲ་བཤད།
གླིང་གེ་སར་རྒྱལ་པོའི་སྒྲུང་ནི་གནའ་རབས་བོད་ཀྱི་སྒྲུང་གི་རིག་གནས་
ལས་འཕེལ་རྒྱས་བྱུང་བ་ཞིག་ཡིན་པ་གོར་མ་ཆག་ཡང་། བོན་ནི་སྤྱོད་པ། སྒྲུང་
ནི་ལོ་རྒྱུས། ལྡེའུ་ནི་དོན་ཁོད་པའི་དཔོན་པོ་ཞེས་འབྲོག་པ་་དག་གིས་གླེང་བ་
བཞིན། གེ་སར་གྱི་སྒྲུང་ཡང་གླིང་རྗེ་གེ་སར་རྒྱལ་པོ་དེ་ཉིད་ཀྱི་ལོ་རྒྱུས་མཛད་པ་
བརྗོད་པ་ཡིན་ཕྱིར་དེ་དར་བའི་ལོ་རྒྱུས་ཀྱི་གོ་རིམ་དང་། དེའི་བརྗོད་གཞི། སྒྱུ་
རྩལ་གྱི་རྣམ་པ། བརྡ་སྤྲོད་བྱེད་ཀྱི་རིག་ལམ། རིག་གནས་དེའི་ཁྱབ་ཁོངས་
རྣམས་གནའ་བོའི་སྒྲུང་ལས་ཆེས་ཆེར་བརྒལ་བ་ཞིག་ཡིན་པ་ནི་བསྙོན་དུ་མེད་
དོ། །
སྤྱིར་གླིང་རྗེ་གེ་སར་རྒྱལ་པོའི་སྒྲུང་ནི། འཛམ་བུ་གླིང་གི་ལྷ་སྐལ། འགྲོ་
དྲུག་འདྲེན་པའི་དེད་དཔོན། དམྱལ་ཁམས་སྐྱོང་བའི་བླ་མ། མ་རུངས་བདུད་
ཀྱི་ཁ་གནོན། ཤཱཀྱའི་བསྟན་པའི་བཀའ་སྲུང་། ཨོ་རྒྱན་པདྨའི་ཕོ་ཉ། ཡང་
སྒོས་སྒང་བ་བོད་ཀྱི་མི་མགོན་དུ་གྲགས་པའི་གླིང་རྗེ་གེ་སར་ནོར་བུ་དགྲ་འདུལ་
གང་གིས་མགོ་ནག་བོད་མིའི་སྤྱི་དོན་དུ་གོང་མ་ལྷ་ནས་བྱོན་ཏེ། ཕྱོགས་བཞི་
དགྲ་བཞི་སོགས་རྫོང་ཆེན་རྫོང་ཆུང་བཅོ་བརྒྱད་ཆམ་ལ་ཕབ་ཅིང་། བོད་ཁམས་
197



ཐམས་ཅད་བདེ་ལ་བཀོད་རྗེས་སླར་སྐུའི་བཀོད་པ་བསྡུས་ཚུལ་གྱི་དཔའ་བོའི་ལོ་
རྒྱུས་ཀྱི་རྟོགས་པ་བརྗོད་པ་ཞིག་ཡིན་པས། འདིར་རེ་འགར་འཛམ་གླིང་གེ་
སར་རྒྱལ་པོའི་སྒྲུང་དང་གླིང་གེ་སར་རྒྱལ་པོ་འི་སྒྲུང་། སྐབས་འགར་འཛམ་གླིང་
གེ་སར་རྒྱལ་པོའི་རྟོགས་བརྗོད། རེ་འགར་ཡང་འཛམ་གླིང་གེ་སར་རྒྱལ་པོའི་
རྣམ་ཐར་སོགས་འབོད་སྲོལ་མང་དུ་འབྱུང་བ་ལ། དེ་དག་ཀུན་སྤྱིར་ན་གླིང་
སྒྲུང་ཞེས་བསྡུས་མཚན་གྱིས་འབོད་པ་བོད་རང་གི་སྲོལ་དུ་གྲུབ། མཚན་དེ་
དག་ནི་རྣམ་གྲངས་ཀྱི་དབྱེ་བ་ཙམ་དུ་མ་ཟད་སྒྲུང་འདིའི་བརྗོད་བྱའི་དོན་དང་
རྗོད་བྱེད་ཀྱི་ཚིག་སོགས་ཀྱི་ཆ་ནས་ཀྱང་དབྱེ་བ་ཅུང་ཟད་འབྱུང་ལ། དེ་དག་
གིས་གླིང་སྒྲུང་འཕེལ་རྒྱས་ཀྱི་ཐུན་མོང་མ་ཡིན་པའི་ལོ་རྒྱུས་ཀྱི་ཞབས་རྗེས་དང་
དུས་ཀྱི་ཡོ་ལང་ལས་ཐོན་པའི་གླིང་སྒྲུང་གི་རྡོག་འགྲོས་རེ་རེ་བ་མཚོན་ཡོད།
འཛམ་གླིང་གེ་སར་རྒྱལ་པོའི་སྒྲུང་བྱ་བ་ནི་བོད་ཀྱི་གདོད་མའི་རིག་གནས་ཀྱི་
རྒྱུད་ནས་མཆེད་འོངས་པའི་ཐ་སྙད་ཅིག་ཡིན་ལ། དེར་བོད་རང་གི་མར་དྲི་
ཐུལ་བའི་རིག་གནས་ཀྱི་ཁྱད་ཆོས་ཚང་ལ། ཡི་གེའི་རིག་གནས་ཀྱི་ཤན་མ་
ཞུགས་ཤིང་ནང་བསྟན་གྱི་ཤན་ཡང་ཞུགས་མེད་པའི་ངག་གི་རིག་གནས་ཀྱི་རང་
བཞིན་ཁོ་ན་མཚོན། མཁས་པ་ལ་ལས་གླིང་སྒྲུང་ལ་ཆོས་སྒྲུང་དང་རྒྱལ་སྒྲུང་
གཉིས་སུ་ཕྱེ་བའི་ནང་གི་རྒྱལ་སྒྲུང་དུ་གཏོགས་ལ། ངག་སྒྲུང་དང་ཡིག་སྒྲུང་
གཉིས་སུ་ཕྱེ་བའི་ནང་གི་ངག་སྒྲུང་དུ་འདུའོ། །འཛམ་གླིང་གེ་སར་རྒྱལ་པོའི་
རྣམ་ཐར་དང་རྟོགས་བརྗོད་བྱ་བ་ནི། ཆོས་ལུགས་ཀྱི་ཁྱད་ཆོས་མངོན་པར་
གསལ་ལ། ཡིག་ཐོག་རྩོམ་རིག་གི་ཁྱད་ཆོས་ཀྱང་ལྷམ་མེ་ལྷང་ངེར་གསལ་བས་
དུས་ཕྱིས་སུ་དར་བའི་རྩོམ་རྩལ་ཞིག་ཡིན་པ་བསྙོན་དུ་མེད། བརྗོད་བྱའི་ཆ་
ནས་གེ་སར་སྐྱེས་བུ་དོན་གྲུབ་དེ་ཉིད་ལྷའི་རིགས་རྒྱུད་ནས་བྱང་ཆུབ་སེམས་
དཔའི་རྣམ་སྤྲུལ་དུ་བར་བརྒལ་བྱུང་ཞིང་། སྲིད་དོན་གྱི་ལོ་རྒྱུས་བརྗོད་པ་ནས་
ཆོས་འབྱུང་གི་ལོ་རྒྱུས་བརྗོད་པའི་ཕྱོགས་སུ་གོམ་ཁ་བསྐྱོགས། ཡང་རྗོད་བྱེད་
198



ཚིག་གི་ཆ་ནས་ཕལ་སྐད་དང་ཡུལ་སྐད་ནས་ཆོས་ཀྱི་ལྟ་གྲུབ་བརྗོད་པའི་ཚད་
ལྡན་ཡིག་སྐད་དུ་འགྱུར་བཞིན་བའི་དུས་སུ་ལགས་ན། ལྷག་པར་དུ་དེང་གི་
ཆར་གླིང་སྒྲུང་ལ་དཔའ་བོའི་བྱུང་བ་བརྗོད་པའི་སྙན་རྩོམ་རིང་མོའམ་དཔའ་
བོའི་བྱུང་བརྗོད་སྙན་རྩོམ་རིང་མོ། གླིང་གེ་སར་རྒྱལ་པོའི་སྒྲུང་ཞེས་འབོད་པ་
ཀུན་གྱིས་མཁྱེན་གསལ་ལྟར་ལགས་ན། མིང་དང་ཐ་སྙད་ཀྱི་འགྱུར་བ་ནི་དུས་
ཀྱི་འགྱུར་བའི་རྟགས་མཚན་དུ་གྲུབ་པས། འབོད་སྲོལ་འདི་ལྟ་བུ་ཆགས་པ་ནི་
བོད་ཀྱི་ཐུན་མོང་མ་ཡིན་པའི་གླིང་སྒྲུང་གི་རིག་པ་འདི་འཛམ་གླིང་སྤྱིའི་རིག་
པའི་གྲས་སུ་ཚུད་པའམ། དེང་དུས་འཛམ་གླིང་གི་མི་རིགས་ཀུན་ལ་སྤྱི་མཐུན་
དུ་གྲུབ་པའི་ཚད་ལྡན་གྱི་རིག་པའི་རྣམ་གཞག་ཅིག་ཡོད་པ་དེའི་སྤུན་ཟླར་ཚུད་
པ་མཚོན། དེར་བརྟེན། ༢༠༠༩ ལོར་མཉམ་འབྲེལ་རྒྱལ་ཚོགས་ཀྱིས་གླིང་
སྒྲུང་འདི་ཉིད་མིའི་རིགས་ཀྱི་མངོན་མེད་རིག་གནས་ཤུལ་བཞག་ཚབ་མཚོན་
བརྩམས་ཆོས་སུ་ཆོག་མཆན་བཀོད་ཅིང་། གལ་ཏེ་ཐ་སྙད་ཀྱི་རྐྱེན་དང་གྲོགས་
མ་བྱས་ན་མི་རིགས་གཞན་པས་འདིར་རྒྱུས་ལོན་བྱེད་ ཐབས་བྲལ་ལ། མི་
རིགས་ ཤིག་གི་ངག་རྒྱུན་ རིག་ གནས་ནས་འཛམ་གླིང་གི་ཤུལ་བཞག་རིག་
གནས་སུ་དེ་བས་ཀྱང་འགྱུར་ཐབས་བྲལ།
དང་འ་བོའི་བྱུང་བརྗོད་སྙན་རྩོམ་རིང་མོའམ་དཔའ་བོའི་བྱུང་བརྗོད་
སྙན་རྩོམ་རིང་མོ་བྱ་བ་ནི་གནའ་བོ་སྐད་ཀྱི་epos་ཏེ་སྤྱིར་སྐད་ཆའམ་གླུ་གཞས་
ལ་གོ་ཞིང་། བྱེ་བྲག་ཏུ་ངག་ནས་ངག་ཏུ་བརྒྱུད་པའི་གདོད་མའི་དོན་བརྗོད་
སྙན་ངག་ལ་གོ་བ་དེ་ལས་ཐོན་ཞིང་། ཕྱིས་སུ་དབྱིན་ཇིའི་སྐད་དུ་epic:ཞེས་
པར་ཟུར་ཆགས་པ་ནས་བཟུང་། དོན་རྐྱེན་རྒྱ་ཆེན་པོ་བརྗོད་བྱར་བཟུང་སྟེ་
སྟོན་པའི་དོན་བརྗོད་སྙན་རྩོམ་རིང་མོ་དག་ལ་གོ་དགོས་བྱུང་། དེར་དབྱེ་ན་
ཁྱད་ཆོས་གསུམ་སྟེ། རྒྱུད་པའི་ཆ་ནས་ངག་ནས་ངག་ཏུ་བརྒྱུད་ནས་འོངས་པ་
ཞིག་ཡིན་པ་དང་གཅིག་རྩོམ་ལུས་ཀྱི་ཆ་ནས་སྙན་ཚིག་གི་རྣམ་པས་ཡོངས་སུ་
199



བཅིངས་པ་དང་གཉིས། བརྗོད་བྱའི་ཆ་ནས་མི་རིགས་ཤིག་གམ་རུས་རྒྱུད་ཚོ་
བ་ཞིག་གི་ སྐྱིད་སྡུག་མཚོན་པའི་དཔའ་བོའི་ལོ་རྒྱུས་བྱུང་བ་བརྗོད་པ་དང་
གསུམ་མོ། ། ནུབ་གླིང་གི་རྩོམ་རིག་ལོ་རྒྱུས་ཀྱི་འཕེལ་འགྲོས་ལྟར་ན། སྒྲུང་
ངམ་ལོ་རྒྱུས་སྙན་རྩོམ་རིང་མོ་ལ་རིགས་གསུམ་བྱུང་བར་གྲགས་ཏེ། རྒྱ་གར་གྱི་
རིག་བྱེད་གཏམ་རྒྱུད་ཆེན་མོ་རྒྱལ་པོ་རཱ་མ་ཎའི་གཏམ་རྒྱུད་དང་མ་ཧ་བྷ་ར་ཏའི་
རྟོགས་བརྗོད། ཧའོ་མའི་ སྒྲུང་སོགས་ གནའ་བོའི་སྒྲུང་རབས་ཆེན་མོ་དག་
དང་། ཧའོ་ མའི་ སྒྲུང་ སོགས་ ལ་ ལད་ ཟློས་ བྱས་ ཏེ་ བྱུང་ བའི་ མཁས་ པའི་
བརྩམས་སྒྲུང་ཆེན་མོ་དཔེར་ན་མི་ཨར་ཏུན་བྱ་བས་བརྩམས་པའི་དགའ་བྱེད་ཀྱི་
སྐྱེད་ཚལ་ནས་དབྱུང་བ་(s/jc tfj། (:] / 4: tr: [rel 》 )དང་ཏན་ཏིན་གྱི་ལྷ་ཡི་
གླུ་གཞས་སོགས་ལྟ་བུ་དང་། མི་རིགས་ཀྱི་གནའ་བོའི་འདུན་པ་དང་རང་
གཤིས་། སྲོལ་རྒྱུན་སོགས་མཚོན་པའི་སྒྲུང་སྟེ་ལའོ་ལན་གྱི་གཞས་《 སྐྱy >
!E:བྱ་བ་ཧྥ་རན་སི་རྒྱལ་ཁབ་དམངས་ཁྲོད་ཀྱི་སྒྲུང་དང་ནེ་པའུ་ལུང་གན( Ni-
belungen ) བྱ་བ་འཇར་མན་གྱི་དམངས་ཁྲོད་དུ་དར་བའི་སྒྲུང་སོགས་ལྟ་བུ་
ཡིན་ནོ། ། གླིང་སྒྲུང་ལ་བོད་ཀྱི་དཔའ་བོའི་བྱུང་བརྗོད་སྙན་རྩོམ་རིང་མོར་
བརྗོད་དོན་ཡང་ཕྱི་གླིང་ལ་གྲགས་པའི་ལོ་རྒྱུས་སྙན་རྩོམ་རིང་མོའི་གྲུབ་ཆ་དང་
ཁྱད་ཆོས་རྣམས་ཡོངས་སུ་རྫོགས་པ་ཚང་བའི་རྐྱེན་གྱིས་སོ། །
གཉིས་པ། གེ་སར་དང་གེ་སར་སྒྲུང་གཉིས་ཀྱི་ཁྱད་པར།
དེ་ཡང་དེང་སང་གེ་སར་གྱི་སྒྲུང་ངམ་གེ་སར་གྱི་རིག་གནས་མི་རྣམས་ཀྱི་
གླེང་བརྗོད་མཆུ་ཡི་རྒྱན་དུ་གྱུར་དང་འགྱུར་བཞིན་པ་དེ་ལྟ་ན་ཡང་། མི་མང་པོ་
ཞིག་གིས་གེ་སར་བྱ་བའི་གང་ཟག་སྐྱེས་བུ་དེ་དང་སྒྲུང་གེ་སར་རམ་གེ་སར་གྱི་
སྒྲུང་གཉིས་ལ་དབྱེ་བ་མི་ཕྱེད་པར་གཅིག་ཏུ་བརྩི་བ་དང་། ཡང་བོད་ཀྱི་ལོ་རྒྱུས་
20()



དང་ནང་སྒོས་མདོ་ཁམས་ས་ཁུལ་གྱི་རིག་གནས་ལོ་རྒྱུས་ལ་ཆ་རྒྱུས་མེད་པ་
འགས་གེ་སར་རྒྱལ་པོ་ནི་ལྷ་སྒྲུང་ངམ་རྩོམ་རིག་སྒྱུ་རྩལ་གྱི་རྣམ་པས་གསར་
བཞེངས་བྱས་པའི་མི་སྣ་ཞིག་ཡིན་ལ་གེ་སར་རྒྱལ་པོ་བྱ་བའི་སྐྱེས་བུ་ཞིག་ལོ་རྒྱུས་
སྟེང་དུ་བྱུང་མ་མྱོང་བར་འདོད་པ་མ་ཟད། དེའི་དོགས་དཔྱོད་དུ་གལ་ཏེ་གེ་
སར་བྱ་བའི་སྐྱེས་བུ་དམ་པ་ཞིག་བྱོན་ཡོད་ན་ བོད་ཀྱི་ལོ་རྒྱུས་བསྟན་བཅོས་
ཕལ་མོ་ཆེར་ཁོང་གི་མཛད་རྗེས་སམ་ལོ་རྒྱུས་བཀོད་མེད་པའི་རྒྱུ་མཚན་ཅི་ཞེས་
མ་རྟོགས་དང་ལོག་པར་རྟོག་པའི་ལྟ་ངན་འདོན་པའི་ཁར། ཡང་བོད་རང་གི་
མཁས་པ་རེ་འགའི་བརྩམས་ཆོས་ལ་ཕྱིན་ཅི་ལོག་གི་གོ་བ་ལེན་བཞིན་དུ་དེ་དག་
ལས་ཚིག་ཤུན་དམ་དུམ་བཏུས་ནས་སྒྲུབ་བྱེད་དུ་འགོད་པའམ་ཡང་ན་དམངས་
ཁྲོད་དུ་གྲགས་པའི་ངེས་མེད་ཀྱི་སྐད་ཆ་འཁྱམས་པོ་དག་གི་རྗེས་སུ་གཡམ་
རྒྱུགས་བྱེད་ བཞིན་ གེ་ སར་ སྐྱེས་བུའི་མཛད་རྗེས་ལ་དོགས་སློང་དང་སྐུར་
འདེབས། ཅོ་འདྲི་སོགས་བྱེད་པ་ནི་བཞེད་གད་གྱི་གནས་ལས་མ་མཆིས་ལ།
གཞན་ དུ་ན་རང་ གིས་ རང་གི་ བསོད་ ནམས་ ཀྱི་ཚོགས་ཀྱི་ཕུང་ བོར་ ཉེས་
དམིགས་ཀྱི་རྡོག་པ་སྣུན་པ་ཡང་སྲིད་པས་བཏང་སྙོམས་སུ་བཞུགས་ཤིག འོ་ན་
གེ་སར་རྒྱལ་པོ་དང་གེ་སར་གྱི་སྒྲུང་གཉིས་ལ་དབྱེ་བ་ཅི་ཞེ་ན། དེ་གཉིས་ལ་
དབྱེ་བ་ཆེ་སྟེ། གེ་སར་རྒྱལ་པོ་ནི་ལོ་རྒྱུས་ཐོག་ཏུ་བྱུང་མྱོང་བའི་དངོས་ཡོད་ཀྱི་མི་
སྣ་ཞིག་ཡིན་ལ། གེ་སར་སྒྲུང་ནི་གེ་སར་བྱ་བའི་སྐྱེས་བུ་དེའི་མཛད་རྗེས་གཞིར་
བཅོལ་ཏེ་རབ་བཏགས་སོགས་སྙན་ངག་གི་རྒྱུན་ཅི་རིགས་ཀྱིས་བརྒྱན་ནས་
བརྗོད་པ་ཞིག་ཡིན་ཏེ། དེར་འབྲུག་རྒྱལ་ཆོས་དབང་གྲགས་པའི་ཞལ་ནས།
གང་ཟག་རང་ག་བ་དག་གིས་ཚེ་འདིར་དགྲ་འདུལ་གཉེན་སྐྱོང་དང་ཚོང་ཁེ་
སྤོགས་ཀྱིས་ནོར་སྒྲུབ་ཚུལ་དགེ་བ་ལྟར་སྣང་ཙམ་བྱས་ཚུལ་སོགས་རབ་བཏགས་
ཀྱིས་བརྒྱན་ཏེ་འཇིག་རྟེན་པ་རྣམས་ཡ་མཚན་སྐྱེས་ཐབས་ཙམ་དུ་སྤེལ་བ་ནི་
སྒྲུང་གི་མཚན་ཉིད། ཞེས་གསུངས་པ་དང་། སུམ་པ་ཡེ་ཤེས་དཔལ་འབྱོར་གྱི་
201



ཞལ་ནས་ཀྱང་། གེ་སར་གྱི་ལོ་རྒྱུས་ནི་དཔེར་ན་རྒྱ་ནག་གི་ཧྭ་ཤང་ཐང་སེང་བླ་
མའི་རྣམ་ཐར་དངོས་ནི་གཞན་མཆིས་ཀྱང་དེང་སང་འཇམ་དབྱངས་གོང་མ་
ཆེན་མོའི་མདུན་ས་ཚུན་ཆད་དུ་གཞན་ལོ་རྒྱུས་སྣ་ཚོགས་ཟློས་གར་བྱེད་པ་དང་།
མུ་སྟེགས་རིག་བྱེད་པའི་གཏམ་རྒྱུད་སྣ་ཚོགས་ལྟར་དུ་གེ་སར་གྱི་སྒྲུང་ཡང་སྒྲོ་
བཏགས་སམ་སྙན་ངག་གི་ཚུལ་ལམ་གང་ལྟར་ཡང་སྣ་ཚོགས་སྨྲ། ཞེས་འབྱུང་
བ་བཞིན། གེ་སར་གྱི་སྒྲུང་ནི་གེ་སར་བྱ་བའི་སྐྱེས་བུ་དེའི་མཛད་རྗེས་སམ་ཆེ་
བ་བརྗོད་སླད་ལྷ་སྒྲུང་གི་རྣམ་པ་བཞིན་བཀོད་པ་ཞིག་ཡིན་པ་སྟེ། དེར་རབ་
བཏགས་དང་མཛེས་དཔྱོད་ཀྱི་ལྟ་བ་མངོན་པའི་ཆེད་དུ་སྒྱུ་རྩལ་ཀྱི་རྣམ་པས་
བཅིངས་པ་ཙམ་གྱིས་གེ་སར་བྱ་བའི་སྐྱེས་བུ་དེ་ལྷ་སྒྲུང་གི་ཁྲོད་ཀྱི་མི་སྣ་ཞིག་ཡིན་
པས་མ་ཁྱབ་ལ། དེ་ཁྱབ་ན། སྔོན་གྱི་སྐྱེས་བུ་དམ་པ་མང་པོ་ཞིག་གི་རྟོགས་
བརྗོད་ཀྱང་རབ་བཏགས་དང་སྒྱུ་རྩལ་གྱི་རྣམ་པས་བཅིངས་ཡོད་པའི་ཕྱིར་དེ་
དག་ཀུན་ཀྱང་ལྷ་སྒྲུང་གི་མི་སྣ་རུ་འགྱུར་དགོས་སོ། །
མགོ་ལོག་ལུང་སྔོན་དགོན་དུ་བཞུགས་པའི་ཙན་དན་གྱི་རྒྱུ་ལས་གྲུབ་
པའི་གླིང་རྗེ་དང་དཔའ་རྟུལ་སུམ་ཅུའི་འབུར་བརྐོས་ལྡེབས་རིས།
202



མདོར་དྲིལ་ན། གེ་སར་བྱ་བ་ནི་དངོས་ཡོད་ཀྱི་ལོ་རྒྱུས་མི་སྣ་ཞིག་ཡིན་ལ། གེ་
སར་སྒྲུང་ངམ་གླིང་གེ་སར་རྒྱལ་པོའི་སྒྲུང་བྱ་བ་ནི་གེ་སར་གྱི་མཛད་སྤྱོད་རྣམས་
ལོ་ངོ་སྟོང་ཁྲག་ལྷག་གི་བོད་མི་རིགས་ཀྱི་ངག་རྒྱུན་རིག་གནས་ལ་སྦྱར་ནས་ལྷ་
སྒྲུང་གི་རྣམ་པས་བཀོད་པ་ཞིག་ཡིན། ཡིན་ནའང་
། ལོ་རྒྱུས་ཀྱི་མི་སྣ་སྟེ་གེ་
སར་རྒྱལ་པོ་ཁོང་ནི་བོད་སིལ་བུར་ཐོར་དུས་སུ་བྱུང་བའི་དཔའ་བོ་བཙན་ཤེད་
ཅན་དང་ཚོ་ཤོག་གི་མགོ་བསྡུ་ཙམ་ལས་བོད་སྤྱི་ལ་དབང་བའི་རྒྱལ་པོ་ཞིག་མ་
ཡིན་པ་གཤམ་དུ་འགོད་པར་འགྱུར་བས་འདིར་རེ་ཞིག་བཏང་སྙོམས་སུ་འཇོག་
པར་བྱའོ། །
གླིང་གེ་སར་རྒྱལ་པོའི་སྒྲུང་ནི་གནའ་རབས་བོད་ཀྱི་སྒྲུང་གི་རིག་གནས་
ལས་འཕེལ་རྒྱས་བྱུང་བ་ཞིག་ཡིན་པ་གོང་དུ་བཤད་ཟིན་ལྟར་ཏེ། དེ་འཕེལ་
བའི་གོ་རིམ་ལ། དང་པོའི་སྐབས་སུ་ལྷ་སྒྲུང་རྣམས་དར་བ་དཔེར་ན། འཇིག་
རྟེན་སྒོ་ང་ལས་སྐྱེས་པ་སོགས་ཡུལ་ཁམས་ཆགས་ཚུལ་གྱི་སྒྲུང་དང་། དབང་
མཛད་བཅུ་གཉིས་ལ་སོགས་མི་མ་ཡིན་གྱིས་དབང་བསྒྱུར་ཚུལ་གྱི་སྒྲུང་དང་།
ཅན་ལྔ་ལོག་དྲུག་ལ་སོགས་རྒྱལ་རྒྱུད་མཆེད་ཚུལ་གྱི་སྒྲུང་སོགས་མང་དུ་སྣང་།
དེ་ནས་རིམ་བཞིན་དཔའ་བོའི་བྱུང་བརྗོད་སྙན་རྩོམ་རིང་མོ་སྟེ་གེ་སར་གྱི་སྒྲུང་
དར། དེ་ལ་ལ་ལས་རྒྱལ་སྒྲུང་ཡང་བྱ། ལ་དྭགས་ནས་ཐོན་པའི་གཤམ་ཡུལ་ན་
བཤད་པའི་ཀེ་སར་གྱི་སྒྲུངས་བཞུགས་སོ་བྱ་བ་དང་། ཨ་མདོ་ཁྲི་ཀའི་ཡུལ་ནས་
ཐོན་པའི་གེ་སར་གྱི་སྒྲུང་ལེའུར་བཅད་པ་སོགས་ལྟ་བུ་ཡིན་ལ། བརྗོད་བྱས་ཕྱེ་
ན་ཧོར་གླིང་། བདུད་འདུལ། མོན་གླིང་། འཇང་གླིང་རྣམས་ཡིན་ནོ། །
སྐབས་དེར་སྒྲུང་ལ་ནང་བསྟན་གྱི་ཤུགས་ཆེར་བསྲེ་མེད་པས་དང་འ་བོའི་བྱུང་
བརྗོད་སྙན་རྩོམ་རིང་མོ་ཞེས་བརྗོད་ན་དོན་དང་མཐུན་སྙམ། སྒྲུང་གི་རྣམ་པ་
ཡང་ཐོས་སྒྲུང་ངམ་བསླབ་སྒྲུང་སོགས་ཉུང་ངུ་ཙམ་ལས་མེད་སྙམ། །།
203



GERLADARE VERSION
CESAR SAGA
ལ་དྭགས་ནས་ཐོན་པའི་གེ་སར་སྒྲུང་དཔེ། །
དེ་ནས་རིམ་བཞིན་ནང་བསྟན་དར་བས་རྟོག་གེའི་རིག་པ་འང་རིམ་
བཞིན་འཕེལ་ཞིང་། ནུབ་གླིང་གི་མཁས་པ་དག་གི་བཤད་ཚུལ་ལྟར་ན།
Mythosནས་Logosལ་འགྱུར་བའི་དུས་རིམ་ཞིག་ཡིན། དུས་སྐབས་དེར་ལོ་
རྒྱུས་སྙན་རྩོམ་རིང་མོ་སྟེ་གེ་སར་གྱི་སྒྲུང་ཡང་རྒྱལ་སྒྲུང་ནས་ཆོས་སྒྲུང་དུ་གྱུར་
མགོ་ཚུགས། ཆོས་སྒྲུང་དར་བ་ནས་ སྒྲུང་གི་རྣམ་པ་ལ་ཡང་འབབ་སྒྲུང་།
གཏེར་སྒྲུང་། པྲ་སྒྲུང་། དག་སྣང་གི་སྒྲུང་། རྟོག་པ་ཉམས་ཤར་གྱི་སྒྲུང་།
འདོན་སྒྲུང་། ཐོས་སྒྲུང་སོགས་རིམ་གྱིས་མང་དུ་བྱུང་། །
གཞན་ཡང་ཕོ་ལྷ་བའི་དུས་སུ་སྡེ་དགེ་ཞབས་དྲུང་གིས་སྐབས་དེའི་ཆབ་
204



སྲིད་ཀྱི་དགོས་མཁོར་དམིགས་ཏེ་མི་རབས་ནས་མི་རབས་སུ་ངག་ནས་ངག་ཏུ་
བརྒྱུད་པའི་གེ་སར་སྒྲུང་ཉིད་ཐོག་མར་ཡི་གེར་བཀོད་པ་མ་ཟད། འཇུ་མི་ཕམ་
སོགས་ཀྱིས་གེ་སར་རྒྱལ་པོ་ནང་བའི་བསྟན་སྲུང་དུ་བཀུགས་སོ། །
གསུམ་པ། ལོ་རྒྱུས་ཀྱི་མི་སྣ་གེ་སར་རྒྱལ་པོ་བཤད་པ།
དེ་ན་གེ་སར་བྱ་བའི་སྐྱེས་བུ་དེ་ཉིད་དུས་ནམ་ཞིག་ལ་འཁྲུངས་པ་དང་།
མཚན་ཅི་ལྟར་ཐོགས་པ། ཡུལ་གང་དུ་འཁྲུངས་ཤིང་། རིགས་སུ་ཆོ་འབྲང་ཅི་
ལྟ་བུ། ཡུལ་ཁམས་གང་དག་ལ་དབང་བསྒྱུར་ཚུལ་སྐོར་ལ་སྔོན་བྱོན་གྱི་མཁས་
པ་མང་པོའི་གསུངས་ཆོས་གྲངས་མང་བ་ཞིག་མཇལ་རྒྱུ་ཡོད་ལ། ཁོང་ལོ་རྒྱུས་
དངོས་ཀྱི་མི་སྣ་ཞིག་ཡིན་པ་ལུང་དང་ རིག་ པ་ གཉིས་ ཀྱིས་བསྒྲུབས་ ཤིང་།
མཁས་དབང་དམུ་དགེ་བསམ་གཏན་གྱི་ཞལ་ནས། གླིང་སེང་ཆེན་གེ་སར་ནོར་
བུ་དགྲ་འདུལ་ནི། མི་དངོས་ཡིན་པ། འཁྲུངས་ཡུལ་མདོ་ ཁམས་ཡིན་པ་
སོགས་ལ་སྔོན་གྱི་མཁས་མཆོག་རྣམས་ལ་འདོད་པ་མི་མཐུན་པ་བྱུང་མ་མྱོང་།
ད་ལྟ་མི་རེ་རེས་རང་སྣང་གང་ཤར་རེ་བཤད་ཀྱིན་འདུག་ཅེས་གསུངས་པ་དོན་
ལ་གནས་བའི་གཏམ་མོ། ། །
གཅིག གེ་སར་གྱི་མཚན་གྱི་སྒྲ་བཤད། །
གླིང་རྗེ་གེ་སར་རྒྱལ་པོ་ནི་ལོ་རྒྱུས་སྟེང་གི་སྐྱེས་བུ་ངོ་མ་ཞིག་ཡིན་ཕྱིར།
དེ་ལ་མིའི་ཤ་ཚུགས་དང་རེག་བྱ། བསམ་བློ་བཅས་ཀྱང་ཡོད་སྲིད། དེ་བཞིན་
གེ་སར་ཞེས་བྱ་བའི་སྐྱེས་བུ་དེ་ལ་སྐྱེ་རྒྱུད་དང་། རིགས་རུས་ཆོ་འབྲང་། ཕ་མ་
ཉེ་དུ་སྤུན་མཆེད་ལ་སོགས་པ་ཡང་ཡོད་ལ་དེ་དང་འབྲེལ་བའི་རུས་དང་མཚན་
ལ་སོགས་པ་ཡང་མེད་པ་ཞིག་ག་ལ་ཡིན། དེར་ཁོང་གི་མཚན་གྱི་བརྗོད་སྟེང་ལ་
205



NI
རྣམ་གྲངས་དུ་མ་ཞིག་སྣང་ལ། མཚན་གྱི་རྣམ་གྲངས་དེ་རྣམས་ཀྱི་ཤུགས་ལས་
གེ་སར་གྱི་སྐུ་ཚེ་གང་བོའི་མཛད་པའམ་འཕྲིན་ལས་ཀྱི་དུས་རིམ་གཙོ་བོ་རྣམས་
མཚོན་ཐུབ། དེ་ཡང་གེ་སར་གྱི་མཚན་ལ་རྣམ་གྲངས་ཀྱིས་དབྱེ་ན་ཐོས་པ་
དགའ་པ་དང་། གེ་ཁོད་སྐྱབས་དང་། ཇོ་རུ། གེ་སར། གེ་སར་ནོར་བུ་དགྲ་
འདུལ་ལམ། སྐྱེས་བུ་དོན་འགྲུབ། འཛམ་གླིང་སེང་ཆེན་རྒྱལ་པོ་བཅས་དུ་མ་
ཡོད་དེ། གྱི་ལུང་བཀྲ་ཤིས་དང་ཐུགས་མཆོག་རྡོ་རྗེས་མཛད་པ་འི་《བོད་མིའུ་
གདོང་དྲུག་གི་རུས་མཛོད་མེ་ཏོག་སྐྱེད་ཚལ》དུ། སེང་བློན་གྱི་རྒྱ་བཟའི་བུ་རྒྱ་
ཚ་ནི་གེ་ཁོད་རྒྱལ་དང་། འགག་མོའི་བུ་གེ་ཁོད་སྐྱབས་ཡིན་ལ་འདི་ནི་ཆུང་ངུའི་
དུས་ནས་ཕོ་རྩལ་སྣ་དགུ་དང་ལྡན་པས་སེང་ཆེན་འདྲ་ཞེས་པས་སེང་ཆེན་དང་།
གེ་སར་དང་། རྗེས་ནས་ས་ཡི་ཆ་གླིང་གི་ཡུལ་འདི་ཐམས་ཅད་ཀྱི་བདག་པོ་རྒྱལ་
པོར་གྱུར་པས་འཛམ་གླིང་གི་རྒྱལ་པོ་ལྟར་ཡིན་ཞེས་འཛམ་གླིང་རྒྱལ་པོ་སེང་
ཆེན་ཟེར་བར་གྲགས། དེར་གེ་ཁོད་སྐྱབས་ཞེས་པ་ནི་ཁོང་ཆུང་དུས་སུ་ཕ་མས་
བཏགས་པའི་མཚན་ངོ་མ་ཡིན་པ་འདྲ་ལ། རྗེས་སུ་ཇོ་རུ་ཞེས་འདོགས་དོན་རྗེ་
དམུ་དགེའི་གསུང་དུ། གེ་སར་འཁྲུངས་རྗེས་བུ་ཆུང་དེ་རྒྱ་ཚའི་མདུན་དུ་ཁྱེར་
བས། རྒྱ་ཚ་རང་གི་ནུ་བོ་ཞིག་འཁྲུངས་པ་ཤིན་ཏུ་དགའ་ནས། ཨ་རེ་དགའ།
ད་ངའི་བསམ་པ་འགྲུབ་སོང་བ་ཡིན་སོགས་གསུངས། ཁྱེའུ་རྒྱ་ཚ་ལ་དགའ་
བའི་རྣམ་འགྱུར་གྱིས་ཇོར་སེ་བཞུགས་པས། རྒྱ་ཚས་ནུ་བོའི་མིང་ལ་ཇོ་རུ་ཞེས་
ཐོགས་ཤིག་གསུངས་པ་བཞིན་རེ་ཞིག་གི་བར་དུ་ཇོ་རུ་ཞེས་གྲགས་སོ། ། ཞེས་
འབྱུང་བས། ཇོ་རུ་ནི་ཁོང་གི་ཕུ་བོ་རྒྱ་ཚ་ཞལ་དཀར་ཀྱིས་ཁོང་སྐྱེས་མ་ཐག་ཏུ་
བཏགས་པའི་གཅེས་མིང་ཡིན་འདུག དེ་ནས་འདི་ཁོང་སྐུ་ན་ཕྲ་དུས་ཀྱི་མཚན་
|
བོད་མིའུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ། 》 ཐོག་ངོས86 - 91ནས་
བཤུས་
206



དུ་ཆགས་ཏེ་གླིང་གི་རྟ་རྒྱུག་རྒྱལ་འཇོག་ཉིན་རྟགས་མ་བླངས་རྗེས། ཁྲོ་ཐུང་
གིས་གེ་སར་ཞེས་བཏགས་པ་རྗེ་དམུ་དགེས་གསུངས་པ་འདི་ལྟར། དེ་ནས་
དར་འཕྱར་དུང་འབུད་སོགས་དགའ་སྟོན་རྒྱ་ཆེན་པོ་བྱས་ཤིང་། གླིང་ཆེ་རྒྱུད།
འབྲིང་རྒྱུད། ཆུང་རྒྱུད་ཀྱི་དཔའ་རྟུལ་རྣམས་དང་དཔོན་ཐམས་ཅད་འདུས་
ནས་བུ་ཇོ་རུ་ལ་མཇལ་དར། རྟ་རྐྱང་རྒོད་ལ་མགྱོགས་དར་ཕུལ། དེ་དུས་ཁྲོ་
ཐུང་གིས་རྒྱ་དར་དཀར་བོ་དྲི་མས་མ་གོས་པ་ཞིག་བཞག་ནས། སེམས་ལ་མི་
དགའ་ཡང་། ངོ་འཛུམ་མདངས་དགའ་བའི་རྣམ་འགྱུར་གྱིས། ཧེ་ཧེ། ངའི་
ཚ་བོ་ལ་དེ་རིང་། གེ་འདི་འདྲ་སར་འདུག་ཟེར། དེ་ནས་ཇོ་རུ་ཁོ་རང་གིས་ང་
རང་གི་མིང་རང་གིས་མ་ཐོགས་པར། དེ་རིང་ང་ལ་ཨ་ཁུས་གེ་སར་བཏགས་པ་
དེ་རྟེན་འབྲེལ་ལེགས། གེ་ སར་སར་སྡང་བའི་དགྲ་ལ་ སར། དོན་འགྲུབ་
འགྲུབ་ཁྲ་མོ་གླིང་ལ་འགྲུབ། ཅེས་གསུངས་ཤིང་། གེ་སར་ནོར་བུ་དགྲ་འདུལ་
ལམ། སྐྱེས་བུ་དོན་འགྲུབ་ཀྱི་མཚན་གསོལ་ནས། ཁྲ་མོ་གླིང་གི་རྗེ་བོར་གྱུར་
ཏོ། །གེ་སར་ཞེས་པའི་མིང་དེ་ལྟར་ཐོགས་པ་རེད། སྤྱིར་སྒྲ་གཅིག་དོན་མང་
ལ་འཇུག་པ། གེ་སྒྲ་དོན་དགུ་ལ་འཇུག་པ་ལྟ་བུ་ཡོད། གེ་སར་ཞེས་པའང་དོན་
ཁ་ཤས་ལ་འཇུག་པ་ཡོད་མོད། འདིར་གེ་སར་ཞེས་པ་གཞོན་དར་དཔའ་པོ་ལ་
འཇུག་སྟེ། ཁྲོ་ཐུང་གིས་ངའི་ཚ་བོ་ལ་གེ་འདི་འདྲ་སར་འདུག ཅེས་པའི་དོན་
ནི། ངའི་ཚ་བོ་དེ་རིང་འདི་འདྲའི་གཞོན་ནུ་དར་མ་དཔའ་བོ་ཞིག་ཏུ་གྱུར་
འདུག་ཅེས་པའི་དོན་ཡིན་ལ། ཁོང་གིས་ཡང་གེ་སར་སར་སྡང་བའི་དགྲ་ལ་
སར། དོན་འགྲུབ་འགྲུབ་ཁྲ་མོ་གླིང་ལ་འགྲུབ། ཅེས་པའང་གཞོན་དཔའ་བོ་
སྡང་བའི་དགྲ་ཐོག་ལ་དཔའ། གཞོན་ནུ་དཔའ་བོས། རང་གི་སྡེ་ཆེན་ཁྲ་མོ་
གླིང་གི་དོན་འགྲུབ་པར་བྱེད་ཅེས་པ་ཡིན། དེས་ན་འདིར་གེ་སར་གྱི་སྒྲ་དོན་
ལེགས་སྦྱར་ཚུན་ཆད་ཁྱེར་ཡོང་ནས་རྙོག་ལྡུར་མི་སྨྲ་བར་ཞུ་ཞེས་འབྱུང་། །
འཛམ་གླིང་སེང་ཆེན་རྒྱལ་པོ་ནི་གེ་ སར་གླིང་གི་རྒྱལ་སར་འཁོད་དེ་
207



ཕྱོགས་བཞི་དགྲ་བཞི་བཏུལ་རྗེས་སུ་ཕུལ་པའི་ཞེ་མཚན་ནོ། །བོད་མིའུ་གདུང་
དྲུག་གི་རུས་མཛོད་དུ། སེང་བློན་གྱི་བུ་རྒྱ་ཚ་ནི་གེ་ཁོད་རྒྱལ་དང་། འགག་
མོའི་བུ་གེ་ཁོད་སྐྱབས་ཡིན་ལ་འདི་ཆུང་དུས་ནས་ཕོ་རྩལ་སྣ་དགུ་དང་ལྡན་པས་
སེང་ཆེན་འདྲ་ཞེས་པས་སེང་ཆེན་དང་། གེ་སར་དང་། རྗེས་སུ་ས་ཡི་ཆ་གླིང་
ཡུལ་ཐམས་ཅད་གྱི་བདག་པོ་རྒྱལ་པོར་གྱུར་བས་འཛམ་གླིང་གི་རྒྱལ་པོ་ལྟར་
ཡིན་ཞེས་འཛམ་གླིང་སེང་ཆེན་རྒྱལ་པོར་གྲགས་སོ། །
གཉིས། གེ་སར་གྱི་རུས་དང་ཁྱིམ་རྒྱུད།
གེ་སར་ནི་ལོ་རྒྱུས་སྟེང་གི་མི་ངོ་མ་ཞིག་ཡིན་པ་སྔོན་བྱོན་མཁས་པ་མང་
པོས་གསུངས་པའི་ཚད་ལྡན་ཡིག་ཆ་དག་ན་འདུག་ལ། ལྷག་པར་དུ་ཇོ་ནང་ཏཱ་
ར་ན་ཐ་དང་། རྒྱལ་དབང་ལྔ་བ་བློ་བཟང་རྒྱ་མཚོ། ཕུར་ལྕོག་ངག་དབང་
བྱམས་པ། སི་ཏུ་ཆོས་ཀྱི་འབྱུང་གནས། སུམ་པ་ཡེ་ཤེས་དཔལ་འབྱོར། ཀ་
ཐོག་རིག་འཛིན་ཚེ་དབང་ནོར་བུ། ཐུའུ་བཀྭན་བློ་བཟང་ཆོས་ཀྱི་ཉི་མ། པཎ་
ཆེན་བློ་བཟང་དཔལ་ལྡན་ཡེ་ཤེས། དགའ་བཞི་བསྟན་འཛིན་དཔལ་འབྱོར།
མཁན་ཆེན་མཁྱེན་བརྩེ། དབལ་མང་པཎྜི་ཏ། རག་ར་ངག་དབང་བསྟན་པའི་
རྒྱལ་མཚན། ཏག་ཏ་ངག་དབང་བསྟན་པའི་རྒྱལ་མཚན། བྲག་དགོན་པ་
དཀོན་མཆོག་བསྟན་པ་རབ་རྒྱས། བཙན་པོ་བསྟན་འཛིན་འཕྲིན་ལས། འཇུ་
མི་ཕམ། ཁྲ་དགེ་སློང་ཚུལ་ཁྲིམས་དར་རྒྱས། གྱི་ལུང་བཀྲ་ཤིས་དང་ཐུགས་
མཆོག་རྡོ་རྗེ། དགེ་འདུན་ཆོས་འཕེལ། ཚེ་ཏན་ཞབས་དྲུང་། དུང་དཀར་བློ་
བཟང་འཕྲིན་ལས། དམུ་དགེ་བསམ་གཏན་ལ་སོགས་པ་དུས་རབས་སོ་སོའི་
མཁས་དགུའི་གཙུག་རྒྱན་དུ་གྱུར་བའི་སྐྱེས་ཆེན་དམ་པ་དག་གིས་གེ་སར་
འཁྲུངས་ཡུལ་དང༌། རུས་དང་གདུང་རྒྱུད། འཁྲུངས་འདས་ཀྱི་ལོ་ཚུགས།
དབང་བསྒྱུར་མངའ་ཁུངས། ཤུལ་རྟེན་དང་ལྷ་ཁང་། འཁོར་གསུམ་སག་ཐག
208



རྟོགས་བརྗོད་གསོལ་འདེབས། གེ་སར་སྒྲུབ་སྐོར་ལ་སོགས་པ་གེ་སར་སྐུ་དངོས་
ཀྱི་ལོ་རྒྱུས་དང་དེ་སྒྲུང་གི་རྣམ་པར་གྱུར་ཚུལ་ལ་སོགས་པ་གནད་ལ་ཁེལ་བའི་
གསུང་གང་ལེགས་གསུངས་ཡོད་པ་ལས།
གེ་སར་གྱི་རུས་རྒྱུད་ནི་བོད་རུས་ཆེན་བཞིའི་ཡ་གྱལ་ཨ་སྤོ་ལྡོང་ཞེས་བྱ་བ།
ཕུ་བོ་ལྡོང་དང་ཡུམ་མཆོག་འབྲི་སྒྲ་མ་ཞེས་བྱ་བ་ལས་བྱུང་བའི་རིགས་ཡིན་ལ།
འདི་ལ་ཡང་དཀར་པོ་ལྡོང་དང༌། ནག་པོ་ལྡོང་། ཁྲ་བོ་ལྡོང་དང་སྨུག་པོ་ལྡོང་གི་
རིགས་དང་བཞི་ཡོད་ལ། འདིའི་རིགས་སུ་འཁྲུངས་པའི་སྐྱེས་བུ་རྣམས་དཔའ་
རྩལ་སྣ་དགུ་འཛོམས་པ། རིགས་དེ་སྔོན་ནས་བོད་ཁམས་ཀུན་ཏུ་ཡོད། ལྷག་
པར་དུ་མདོ་ཁམས་ས་ཡི་ཐིག་ལེ་འདི་ཁྲ་མོ་གླིང་གི་ཡུལ་ཞེས་སྔོན་ནས་གྲགས་
ཤིང་། དེ་ཡང་མདོ་ཁམས་སྒང་དྲུག་ཏུ་གྲགས་པ་ལས་ཟིལ་མོ་སྒང་དུ་གྲགས་པ་
འདིར་གླིང་ཁྲི་གོང་འོག་བར་གསུམ་ཡོད་ལ། གླིང་ཁྲི་གོང་མའི་ས་ནི་ཁམས་
སྟོད་འབྲི་ཀླུང་གི་ས་ཆ་རྣམས་དང་། དེ་ལ་བྷེ་སྒོམ་གྱི་རྫ་རི། དེ་ལས་ཕུ་ན་
གཡའ་བྲག་དང་། གངས་བྲག་གཡའ་བྱ་བའི་རི་ཁྲོད་ངོ་མཚར་ཅན་ཡོད་པ།
མདའ་ན་གོང་ཟི་མང་འབྲུག་གཉིས་ཀྱི་དཔོན་ཆེན། གླིང་ས་ལྡིང་སེང་བློན་
ཡིན་ལ། སེང་བློན་གྱི་བུ་ཆེ་བ་རྒྱལ་ཚ་ཞལ་དཀར་ཡིན། གླིང་ཁྲི་བར་མའི་ས་ཆ་
ནི་ཤར་ཟླ་རོལ་གྱི་ས་ཆ་རྣམས་དང་། གླིང་ཁྲི་འོག་མའི་ས་ཆ་ནི་མདོ་ཁམས་
རྨར་རོལ་ཡིན་པར་བཤད་ལ། གླིང་ཁྲི་ཞེས་པ་ནི་མི་ཁྱིམ་ཁྲི་ཚོ་རེའི་བདག་པོ་
ཡིན་ལ། ཁྲི་དམག་གསུམ་གྱི་དཔུང་གི་བདག་པོ་ཡིན་པས་དེ་ལྟར་གྲགས་
209



གེ་སར་སྟོང་ཐང་ལས་གླིང་གི་རྟ་རྒྱུག་སྐབས་སུ་མདུན་མ་བསྡུ་ཚུལ་གྱི་ཐང་ཀ
དེ་ནས་རེ་ཞིག་ལྡོང་གི་རིགས་རྒྱུད་དེ་ལ་ལྡོང་ར་ཁྲ་རྒད་པོ་ཟེར་བ།
རིགས་རྒྱུད་སྤྲེའུ་བྱང་ཆུབ་སེམས་དཔའ་ལ་རིག་པ། ཐབས་དང་ཤེས་རབ་ཀུན་
དང་ལྡན་པ་ཞིག་འདུག་པ་དེའི་རྒྱུད་ལ་བུ་གསུམ་བྱུང་། ཆེ་བ་ལ་ལྡོང་ཆོས་
འཕན་ནག་པོ་ཟེར། འབྲིང་བ་ལ་ལྡོང་ཆོས་ལ་འཕན་ཟེར། ཆུང་བ་ལ་ལྡོང་བླ་
མ་འཕན་ཟེར་བས་འཕན་པོ་ཐོགས་པའི་བུ་གསུམ་དུ་གྲགས། དེར་སྨུག་པོ་
ལྡོང་གི་གདུང་རྒྱུད་ཐོག་མ་མཆེད་པའི་བུ་གསུམ་གྱིས་ཤར་རྨ་རྒྱལ་སྦོམ་ར་ལ་ཉེ་
འབྲེལ་བསྒྲིགས་ཏེ། རྨ་རྒྱལ་གྱི་སྲས་མོ་ཆེ་བ་དེ་བུ་ཆོས་འཕན་ནག་པོའི་ཇ་མ།
འབྲིང་བ་དེ་ཆོས་ལ་འཕན་གྱི་ཇ་མ། ཆུང་བ་དེ་བླ་མ་འཕན་གྱི་ཇ་མ་བྱས་ནས།
བུ་དེ་གསུམ་གྱིས་རང་རང་གི་སྦྲ་རེ་ཕུབ་སྟེ་དུད་གསུམ་བཅོས། ཡབ་ར་ཁྲ་རྒད་
པོ་ཟུར་དུ་བཞག་ཅིང་། བུ་གསུམ་གྱིས་ཞབས་ཞུ་སྒྲུབ་རེས་བྱས་ནས་སྤྱི་ལ་
གསོས། ཉིན་གཅིག་ཡབ་ར་ཁྲ་རྒད་པོ་ན་རེ། རྨ་རྒྱལ་གྱི་སྲས་མོ་གསུམ་ལ་
210



ཤེས་པ་དང་རིག་པ། བྱ་བ་དང་ལས་ཀ གཟུགས་དང་སྐྱེ་མཆེད། བཟང་
འཇམ་གུས་གསུམ་བཅས་པ་བུད་མེད་ལ་ཚང་དགོས་པའི་ཡོན་ཏན་ཅི་འདུག་
པར་བལྟ་དགོས། ང་ཡི་དྲུང་དུ་ཁྲིད་ཤོག་གསུངས་སོ། །དེར་བུད་མེད་མཛེས་
མ་དེ་རྣམས་ཡབ་ར་ཁྲ་རྒད་པོའི་དྲུང་དུ་ཁྲིད་ཚེ། ར་ཁྲ་རྒད་པོ་ན་རེ། བུ་མོ་
འདི་གསུམ་ ལས་ གཅིག་ རྨ་སྟོད་ལ་མངགས། གཅིག་རྨ་ སྐེད་ ལ་མངགས།
གཅིག་རྨ་སྨད་ལ་མངགས། རྟེན་འབྲེལ་གྱི་རྫས་རེ་ཨེ་རྙེད་ལྟོས་ལ། བཟང་
ངན་ཅི་རྙེད་ན་དེ་ང་ཡི་ལག་ཏུ་ཞོག་དང་། ངས་ཁྱེད་བུ་སྤུན་གསུམ་གྱི་བསྟན་
པ་ལ་མངའ་ཐང་ཅི་གདའ་ལྟ། བོད་སྒང་པ་ལ་དགེ་བ་ཅི་དར་གྱི་རྟགས་རྟེན་
འབྲེལ་ལེགས་པ་ཞིག་བརྟག་རྒྱུ་ཡོད་གསུངས། དེ་ནས་རྒད་པོའི་གསུངས་ལྟར་
བུ་མོ་ཆེ་བ་དེ་རྨ་སྟོད་དུ་སོང་། གསེར་གྱི་གཉའ་ཤིང་མཐོ་གང་རྙེད། འབྲིང་བ་
དེ་རྨ་སྐེད་ལ་སོང་། འོམ་བུ་སྤར་གང་རྙེད། ཆུང་བ་དེ་རྨ་སྨད་ལ་སོང་། སྤྱང་
ཀིའི་རྔ་མ་ཞིག་རྙེད་པས་དེ་རྣམས་ཁྱེར་ཏེ་ར་ཁྲ་རྒད་པོའི་ཕྱག་ཏུ་བཞགལྡོང་ར་
ཁྲ་རྒད་པོས་གདོང་གི་གཉེར་མ་བཀྲམ་ཞིང་འཛུམ་མདངས་བསྟན་ནས། ཧ་
ཧ་ལེགས་སོ། །རྟེན་འབྲེལ་བཟང་བྱུང་། སྟོད་ནས་གསེར་གྱི་གཉའ་ཤིང་མཐོ་
གང་རྙེད་པ་དེ། སྟོད་ན་གསེར་བ་མཆེད་བརྒྱད། གསེར་འཕྲུ་ཅན་ལ་དགུ་
བརྒྱ་ཆགས་པའི་རྟེན་འབྲེལ། བར་ནས་འོམ་བུ་སྤར་གང་རྙེད་པ་དེ། བར་ལ་
འོམ་བུ་ཚོ་དྲུག ཚོ་དྲུག་འབྲུ་དྲུག་ཆགས་པའི་རྟེན་འབྲེལ། སྨད་ནས་སྤྱང་ཀིའི་
རྔ་མ་རྙེད་པ་དེ། སྨད་ལ་རྫུ་སྤྱང་སྡེ་བཞི། རྨུ་སྤྱང་མཚོ་ལ་དར་ཆགས་ཆགས་
པའི་རྟེན་འབྲེལ། ང་ར་ཁྲ་རྒད་པོའི་རྒྱུད་ལ། ཞང་བོ་རྨ་རྒྱལ་སྦོམ་རའི་ཚ་བོ།
སངས་རྒྱས་ཀྱི་བསྟན་པ་སྲུང་བ། སེམས་ཅན་ལ་བདེ་སྐྱིད་འབྱུང་བ། དཀོན་
མཆོག་གི་དབུ་འཕང་བསྟོད་པ། གཉོམ་ཆུང་གི་ངོ་སོ་མཐོ་བ། མུ་སྟེགས་ཀྱི་
འདུ་ར་བཤིག་པ། དགྲ་བོའི་ཡུལ་གྱི་མི་རྒྱུད་རབས་ནས་གཅོད་པ། བོད་ཡུལ་
འདི་ལ་བདེ་ སྐྱིད་ཕུན་སུམ་ཚོགས་པའི་ཡུལ་ཚོ་ཆེན་ཞིག་ཆགས་ངེས་རེད་
21 1



གསུངས་ནས་ལུང་བསྟན་པ་ན། དེ་གཅིག་གིས་གཅིག་ ལ་ བསྒྲགས་ པས་
མཐའ་འཁོབ་མུན་པའི་བདུད་ ཀྱི་ ལས་དམག་རྣམས་ ཀྱིས་ཚོར་ཞིང་། དེ་
རྣམས་ཡིད་མ་སྤྲོ་བས་གྲོས་བྱས་ ཏེ་ལྡོང་ར་ཁྲ་རྒད་པོའི་གདུང་རྒྱུད། ལྷ་མི་
མ་ཉམ་དུ་བསྡོངས་པའི་ཚ་བོ་འགའ་ཡོད་པ་དེ། རང་རེ་ནག་ཕྱོགས་དྲེགས་པ་
བདུད་དང་འབྱུང་བོའི་དམག་ཚོགས་རྣམས་རྨེག་མེད་དུ་བཏང་ནས། ལྷ་ཡི་
བསྟན་པ་སྲུང་མཁན། ཡུལ་ཚོ་ཆེན་ཞིག་ཏུ་ཆགས་ཡོང་ཞེས་ལྡོང་ར་ཁྲས་ལུང་
བསྟན་བྱུང་བས། ང་རང་ཚོས་དེ་ཚོ་ད་ལྟ་མེད་པར་བཟོ་མ་ཐུབ་ན་མི་ལེགས་
ཐག་ཆོད་རེད། དེར་བརྟེན་འབྱུང་བོའི་དམག་དཔུང་རྣམས་བུ་ཁག་གསུམ་གྱི་
སྟེང་ལ་སོང་ན་དགའ་ཟེར་ནས་འོངས་སྐབས། ལྡོང་འཕན་པོ་ཐོགས་པའི་བུ་
གསུམ་གྱིས་གནས་ཚུལ་དག་ཐོས་ནས་རུ་བ་འདུག་མ་ཕོད་པར་བྲོས་སོང་སྟེ།
རྨ་སྐྱེད་བཙན་ལྷ་བཅུ་གསུམ་ དུ་ས་བཟུང་ཞིང་། སྦྲ་ཕུབ། མཚེར་བཟུང་།
གསོལ་ཇ་རེག་ཙམ་དུ། བུ་ཆེ་བ་དེ་ན་རེ། ཨ་ཕ་ར་ཁྲ་རྒད་པོ་གར་ཡོད་ཟེར།
འབྲིང་བོས་ང་ཡིས་མི་ཤེས་ཟེར། ཆུང་བ་ལ་ཁྱོད་ཀྱི་དྲུང་དུ་ཨེ་ཡོད་ཟེར། ཆུང་
བས་ཀྱང་ང་ཡི་རྩར་མེད་ཟེར། དེར་བུ་གསུམ་འཚུབ་ཆ་ལངས་ཏེ་ཕར་ལྟ་ཚུར་
ལྟ་བྱས་ཀྱང་མཐོང་རྒྱུ་མི་འདུག་ པ་ ལ། ཡབ་ ཉིད་སྐུ་བགྲེས་ ཤིང་ཟུར་ དུ་
བཞུགས་ཡོད་ང་ས་རྒྱབ་མ་ཆོད་པར་མཚེར་མལ་དུ་ལུས་པ་བུ་གསུམ་གྱིས་ཤེས་
ནས། བུ་ཆུང་བ་བླ་མ་འཕན་གྱིས་ཕ་ཡི་རྒྱབ་ལ་འགྲོ་དགོས་ཟེར་ནས་མགྱོགས་
པོར་སོང་བ་ན། ར་ཁྲ་རྒད་པོ་ནི་བྱང་གི་སྤྱང་ཀི་མང་པོས་བསྐོར་ཏེ་ཟ་གྲབས་སུ་
ཡོད་པར། ཁོས་ཕྱག་འཁར་གཡུག་བཞིན་འདུག་པ་བླ་མ་འཕན་གྱིས་མཐོང་
ནས་ཨ་ཕ་ར་ཁྲ་རྒད་པོ། དབྱུག་པ་གཡུགས་དང་བུ་ར་མདའ་ལ་བསླེབས་ཡོད་
ཟེར། ཡབ་ཀྱི་བསམ་པ་ལ། བྱོལ་སོང་རྒས་ན་ཤ་ཆུང་། མགོ་ནག་རྒས་ན་
གཉོམ་ཆུང་། དར་གོས་རྙིང་ན་གོང་ཆུང་ཟེར་བའི་དཔེ་ལྟར། ཁོ་ཚོ་འབྱུང་བོ་
བདུད་ཀྱི་དམག་ཚོགས་ལ་སྐྲག་ནས་འདུག་མ་བཟོད་པར་བྲོས། ང་འཐས་
212



མེད་མཚེར་མལ་དུ་བསྐྱུར་བས། བྱང་གི་སྤྱང་ཀི་མང་པོས་འཇིགས་སྣང་ཚད་
མེད་སྐུལ་བར་མ་ཟད། ད་དུང་འཆི་བདག་བདུད་ཀྱི་འཇིགས་པའང་ཡོད་པས།
ད་དེ་རིང་ཤི་ན་དགའ་བསམས་ཏེ་ཕྱག་འཁར་གཡུག་རྒྱུ་བཞག་ནས་རིང་དུ་
ཉལ་བསྡད་པས། བྱང་གི་སྤྱང་ཀི་རྣམས་ཀྱིས་ཟོས། བུ་བླ་མ་འཕན་གྱིས་ཅི་
བྱེད་མ་བྱུང་། ངག་རྒྱུན་ལ་གླིང་གི་བུ་གསུམ་གྱི་ཕ་རྒན་སྤྱང་ཀིས་ཟོས་ཟེར་བ་
དེ་དེ་ནས་བྱུང་ངོ་། །
དེར་བུ་བླ་མ་འཕན་གྱི་ཡིད་སྐྱོ་གདུང་གིས་ཁེངས་ཏེ་ཡབ་ཀྱི་གདུང་རུས་
ཁུར་ནས་ཡོང་སྐབས། སློབ་དཔོན་གུ་རུ་པདྨ་འབྱུང་གནས་ཀྱི་རྫུ་འཕྲུལ་གྱིས་
ཉི་མ་དཔག་ཚད་གཅིག་དམའ་རུ་བཅུག་པ་ན་བླ་མ་འཕན་ཚད་པས་གདུངས་
ཏེ་འགྲོ་མ་ནུས་པར། རྨ་དཀར་ལའི་ལྷ་ལམ་གོང་མའི་གཡས་ཟུར་དུ། ཤར་ཕྱེ་
ལྷོ་སྤུངས། ནུབ་རིའི་རྨུ་ཐག་མ་ཆད་པ། བྱང་གཡེར་བ་འདྲ་བ། ལྷོ་ཕྱོགས་དེ་
ནས་ཆུ་གཡུ་འབྲུག་འདྲ་བ་ཞིག་འབབ་ཅིང་ཆུ་སྒྲ་དེ་རྫ་གསེང་ན་ལྷུང་ལྷུང་དུ་
གྲགས་པ། དེའི་མདུན་དུ་རྩི་ཤིང་མེ་ཏོག་སྣ་ཚོགས་པ་བསམ་གྱིས་མི་ཁྱབ་པ་
སྐྱེས་འདུག་ལ། རྟེན་འབྲེལ་ལེགས་པར་འགྲིག་པས། ལྡོང་ར་ཁྲ་རྒད་པོའི་
གདུང་རུས་དེ་ཆུ་མིག་གི་གོང་དུ་བཞགཤར་ཕྱེ་བ་དེ་གླིང་རུ་ལྷ་རྒྱུད་ཡིན་པའི་
རྟགས། ལྷོ་སྤུངས་པ་དེ་སྐྱ་ལ་རྒྱུ་ནོར་ཕྱུག་པའི་རྟགས། ནུབ་རིའི་རྨུ་ཐག་མ་
ཆད་པ་དེ་སྨུག་པོ་ལྡོང་ལ་རྒྱུན་ཐག་རིང་བའི་རྟགས། བྱང་གཡེར་བ་དེ་གླིང་
པའི་བུ་རྟ་ཧྲག་པའི་རྟགས། ལྷོ་ཕྱོགས་ནས་ཆ་གཡུ་འབྲུག་འདྲ་བ་འབབ་པ་དེ་
གླིང་རུར་སྙན་གྲགས་ཆེ་བའི་རྟགས། རྫ་གསེང་ན་ཆུ་སྒྲ་ལྷུང་ལྷུང་དུ་གྲགས་པ་
དེ་གླིང་མི་ཁྲེ་རྟ་འབུམ་ཟེར་བའི་སྒྲ་བཟང་ཡིན་པའི་རྟགས། རྩི་ཤིང་མེ་ཏོག་
རྒྱས་པ་དེ་འཛམ་བུ་གླིང་གི་རྒྱལ་ཁམས་ཐམས་ཅད་སེང་ཆེན་རྒྱལ་པོའི་མངའ་
འབངས་སུ་འདུ་བའི་རྟགས་ཡིན་པ་སོགས་མཐོང་ཞིང་། དེ་ནས་བཟུང་གླིང་
གི་བུ་སྤུན་ཁག་གསུམ་གྱིས་རྨ་ཡུལ་དུ་ས་བཟུང་། གླིང་ཆེ་རྒྱུད། འབྲིང་རྒྱུད།
213



ཆུང་རྒྱུད་གསུམ་ཕྱེ་ནས་མི་རྒྱུད་འཕེལ། དེ་དག་གི་རྒྱུད་པ་ལས་བྱུང་བ་རྣམས་
ཕོ་སྐྱེས་སྐྱེས་ཐམས་ཅད་རྒྱ་གར་གྱི་གྲུབ་ཆེན། མོ་སྐྱེས་སྐྱེས་ཐམས་ཅད་ཊཱཀྐི་
མའི་སྤྲུལ་བ། རྟ་བྱུང་བྱུང་ཐམས་ཅད་རྒྱ་གར་གི་བྱ་རྒོད། མདོར་ན་ཐམས་
ཅད་སངས་རྒྱས་ཀྱི་སྤྲུལ་བ་ཤ་སྟག་བྱུང་སྟེ། གླིང་ཆེ་རྒྱུད་ཟེར་བ་བུ་ཆེ་བ་དེའི་
རྒྱུད་པ། གླིང་འབྲིང་རྒྱུད་ཟེར་བ་བུ་འབྲིང་བ་དེའི་རྒྱུད་པ། གླིང་ཆུང་རྒྱུད་ཟེར་
བ་བུ་ཆུང་བ་དེའི་རྒྱུད་པ་ཡིན་ཏེ། གླིང་ཆེ་རྒྱུད་འབྲིང་རྒྱུད་ཆུང་རྒྱུད་ཟེར་བ་དེ་
འདི་ལྟར་བྱུང་བ་ལགས། སྡེ་ཤོག་དེ་ཉིད་ཆེ་ཞིང་བཙན་ཕྱུག་འཛོམས་པས་
སྙན་གྲགས་ཤིན་ཏུ་ཆེ་བ་བྱུང་། དེར་ཀུན་གྱིས་ལབ་གླེང་བྱུང་བས་ན་མིང་ལ་
གླེང་རུ་ཞེས་ ཐོག་ནའང་ ཕྱིས་ སུ་ ཡི་ གེ་ འགྱུར་ནས་གླིང་རུ་ཞེས་གྲགས་ པ་
བྱུང་། །དེ་ཡང་གླིང་ཆེ་འབྲིང་ཆུང་གསུམ་གྱི་གདུང་རྒྱུད་ལས། སྟོད་ན་གསེར་
བ་མཆེད་བརྒྱད། བར་ལ་འོམ་བུ་ཚོ་དྲུགསྨད་ལ་རྨ་སྤྱང་སྡེ་བཞི་ལས། ད་དུང་
སྟག་རོང་ཤོག་ཆེན་བཅོ་བརྒྱད། འདན་མ་ཁྲི་སྐོར་བཅུ་གཉིས། ཚ་ཞང་ཕྱུག་
པོ་རུ་དགུ། སྐུ་ལོ་ཕྱུག་གི་སྡེ་བ་བཅས་ཡོད་དོ། །
འདི་པའི་ཆེ་རྒྱུད་ཀྱི་དཔོན་ནི་སྟག་རོང་ག་གཟིག་འཕན། འབྲིང་རྒྱུད་
ཀྱི་དཔོན་པོ་འབྲི་རོང་གི་སྟག་ལྷ། ཆུང་རྒྱུད་ཀྱི་དཔོན་པོ་བླ་རོང་ཨ་མྱེ་ཁྱ་རྒན་ཁྲོ་
བོ། འདི་ནི་བོན་པོའི་རིག་འཛིན་ཞིག་ཡིན་པར་གྲགས་ལ། འདི་ཡང་རླངས་
ཀྱི་ཨ་མྱེ་བྱང་ཆུབ་འདྲེ་བཀོལ་གྱི་དྲུང་ནས་ཆོས་དང་། འཆི་མེད་ཚེ་ཡི་རིག་
འཛིན་དབང་ཆོག་དང་གདམ་པ་ཟབ་མོ་ཐོབ་པས་ཚེ་ཤིན་ཏུ་རིང་བ་ཞིག་ཡིན་
ཕྱིར་ཁྲོ་རྒན་ཞེས་ཟེར་ཞིང་། མིང་དངོས་ལ་ཁྲོ་བོ་སྐྱབས་ཟེར། འདིའི་བུ་ཆེ་བ་
ཁྲོ་བོ་འཕན་ནི་ཁྲོ་ཐུང་། འབྲིང་བ་སེང་བློན། ཆུང་བ་སྣང་ངུ་གཡུ་སྟག་ཡིན།
སེང་བློན་དང་རྒྱ་བཟའི་བུ་རྒྱ་ཚ་ནི་གེ་ཁོད་རྒྱལ་དང་། འགག་མོའི་བུ་གེ་ཁོད་
སྐྱབས་ཡིན་ལ། འདི་ཆུང་དུས་ནས་ཕོ་རྩལ་སྣ་དགུ་འཛོམས་པས་སེང་ཆེན་
འདྲ་ཞེས་པས་སེང་ཆེན་དང་། གེ་སར། ཆུང་དུས་ཇོ་རུ་ཡང་ཟེར་། རྗེས་
214



ནས་གླིང་གི་ཡུལ་ཐམས་ཅད་ཀྱི་བདག་པོར་གྱུར་བས། འཛམ་གླིང་གི་རྒྱལ་པོ་
ལྟར་རེད་ཟེར་ནས་འཛམ་གླིང་རྒྱལ་པོ་སེང་ཆེན་ཞེས་གྲགས་པ་ནི་ཆེ་བརྗོད་
དོ། །དེ་གེ་སར་ཐོགས་དོན་ནི་གཏམ་རྒྱུད་དུ། སྔོན་གླིང་གི་རྟ་རྒྱུག་བྱེད་པའི་
ཆེད་དུ། ཚོགས་ཆེན་ཞིག་འཚོགས་ཏེ་གླུ་ལེན་གར་རྩེད་སོགས་ཀྱི་སྟོན་ཆེན་
ཞིག་བྱས། དེའི་སྐབས་ཇོ་རུ་གླིང་ཡུལ་དུ་སླེབས་ཏེ་གློ་བུར་དུ་ཚོགས་ཆེན་དུ་
ཞུགས། ཁྲོ་ཐུང་གཙོར་བྱས། ཁྲོ་ཐུང་གཙོར་བྱས། གླིང་ཆེ་རྒྱུད། འབྲིང་
རྒྱུད་གཉིས་མི་དགའ་ཡང་། ཇོ་རུ་ཆུང་རྒྱུད་ཚང་ཡིན་པས། ཆུང་རྒྱུད་ཚང་
དགའ་སྤྲོའི་ནམ་མཁའ་ལངས། འབྲུག་མོས་གཉེན་འདེམས་ཀྱི་མདའ་མོ་ནམ་
མཁའ་ལ་འཕངས་པ་ཇོ་རུའི་ཐོག་ཏུ་ལྷུང་། ཇོ་རུ་དང་གཉེན་བསྒྲིག་བྱུང་། ཇོ་
རུ་རང་ཡུལ་དུ་ཕེབས། དེ་ནས་རྟ་རྒྱུག་བྱེད་རྒྱུ་གྲོས་འཆམ་བྱུང་སྟེ་དུས་བཏབ་
ནས། དུས་ཐོག་ཏུ་གླིང་ཆུང་རྒྱུད་ཚང་དང་མང་མང་གི་ཁ་ཐོག་ཏུ་སོང་སྟེ་ཇོ་རུ་
ཡང་གདན་དྲངས། མཁར་སྟག་རྩེའི་མདུན་དུ་སྒར་བཏབ། གླིང་གི་དཔའ་
རྟུལ་རྣམས་དང་མི་སྡེ་རྣམས་དེར་འདུས་པ་སའི་རྩི་ཤིང་བཞིན་དུ་གྱུར། གླིང་
གི་རྒྱལ་སྲིད། ཕ་ཟོག་ཡོད་དགུ། སྐུ་གསུང་ཐུགས་རྟེན་བཅས་པ་རྟ་རྒྱུག་གི་
ལྐུག་ལ་བཞག་ནས། ལྷ་བསང་བཅུ་གསུམ་བཏང་སྟེ་རྟ་རྒྱུག་བྱས། ཇོ་རུས་
སྔར་ནས་ཁ་ལོ་བཏུལ་ཟིན་པའི་ལྷ་རྟ་རྐྱང་རྒོད་ལ་བཞོན་ནས་གཅིག་བསྐྱར་
གཉིས་བསྐུར་གྱིས་སྔོན་ལ་སླེབས་ཏེ་ཁྲི་ཁར་གཟི་བརྗིད་དང་ལྡན་པར་བཞུགས་
སོ། །
ཁོང་གི་འཁོར་ཕུ་ནུ་དཔའ་རྟུལ་སུམ་ཅུ་དང་། བློན་པོ་ནི་སྒ་དཔའ་རྟུལ་
ཚ་ཞང་འདན་མ་ཞང་ཁྲ་དང་། (ཚ་ཞང་ཞེས་པའི་རྒྱུ་མཚན་ནི་གླིང་ཆུང་རྒྱུད་
ཀྱི་ཚ་བོ་དང་ཞང་བོ་གཉིས་ཀ་ཡིན་པའི་རྒྱུ་མཚན་གྱིས་རེད། ) དགྲ་དཔའ་ཡང་
ཐིལ་སྐྱེས་མཆོག་ཐར་བ་དང་། སྦྲ་སྐྱེས་མཆོག་སྦྲ་ཚ་ ཤར་ཡག་དང་། སྦྲ་ཨ་
བསེ་སྐྱེན་པོ་འཐེབ་དྲུག་རྣམས་བློན་ཆེན་ཡིན།
215



དེ་ཡང་གེ་སར་འཁྲུངས་ཡུལ་ནི་སྡེ་དགེ་ས་ཆའི་གཡོན་ངོས་གྱི་ཁམས་
སྟོད་ཀྱི་གླིང་བའི་སའི་སྐྱིད་ཉི་མ་ཀུན་འཁྱིལ་ཞེས་པར་སྐྱེས་པ་སུམ་པ་ཡེ་ཤེས་
མཁན་པོའི་ ནང་དོན་ཐ་སྙད་རིག་གནས་ཀྱི་གཞུང་གི་དོགས་གནས་འགའ་
ཞིག་དྲིས་པའི་ལན་ཕྱོགས་གཅིག་ཏུ་བྲིས་པ་རབ་དཀར་པ་སངས་》དུ་གསལ་
ཞིང་། ས་ཆ་འདི་ད་ལྟ་སི་ཁྲོན་ཞིང་ཆེན་དཀར་མཛེས་ཁུལ་སྡེ་དགེ་རྫོང་གི་ཁོང་
གཏོགས། བཅིང་གྲོལ་ མ་བྱས་སྔོན་ལ་འདན་ ཁོག་ རྫོང་གི་ ཆར་ གཏོགས།
གང་ལྟར་ཀྱང་བར་ཁམས་ཀྱི་སྡེ་དགེའི་ཡུལ་ན་ཡོད་པའི་གླིང་བ་དང་འདན་སྡེ་
ཆེན་གྱི་ནང་གི་གླིང་བའི་སྡེ་གཅིག་ཡིན་ནོ། དེ་བཞིན་དུ་སུམ་པ་ཡེ་ཤེས་མཁན་
པོས་ཀྱང་། གེ་སར་གྱི་སྐྱེས་ཡུལ་ནི། བར་ཁམས་སྟོང་མས་ནས་ཡར་ལ་རྨ་ཆུ་
རྫ་ཆུ་འབྲི་ཆུ་གསུམ་ཡོད་པའི་ནང་ནས། བར་བ་རྫ་ཆུ་ལ་སྐྱེའི་གཞུང་དང་ཚུ་
ལུང་བའི་ཆུ་གཉིས་དང་གསུམ་འདུས་ཀྱི་མདོ་ཡིན་ཞིང་། དེ་ནི་སྡེ་དགེའི་ཕོ་
བྲང་གི་གཡོན་དངོས་ཀྱི་སྡེ་དགེའི་སའི་ཆར་གཏོགས་ལ། དེ་སྐྱེས་ས་དངོས་ནི་
ཕུ་ན་མཚོ་ཆུང་མེ་ལོང་འདྲ་བ་དང་མདོ་ན་ཆུ་གཉིས་འདུས་པ་དང་བྲག་རི་ཆུང་
ངུར་ཟུར་བཞི་བ་ཡོད་པའི་བར་དུ་སྤང་ཐང་གདན་བཏང་མཚུངས་ཡོད་དེ། དེ་
ན་ལྗོན་པ་ཆིག་སྐྱེས་དང་དེའི་ཕ་མའི་རེ་སྦྲ་ཕུབས་ཤུལ་གྱི་བྲག་ལེབ་ཡོད་ཅིང་
གནས་དེ་ལ་སྐྱིད་ཉི་མ་ཀུན་འཁྱིལ་ཟེར་སྐད། གནས་དེའི་སྟོད་དུ་ཁང་ཆེན་
ལུང་བའི་ཆུ་དང་ཡག་ཉེའི་ཆུང་དང་རྫ་ཆུ་གསུམ་འདུས་མདོར་སྟག་རིའི་མདུན་
ན་རི་ཆུང་སྙིང་འདྲ་བ་དང་། དེའི་གཤམ་གྱི་རྫ་རི་ཆེན་པོའི་པུ་ན་གོམ་པར་ཚ་
ཞེས་པའི་གཞི་གཉན་པོ་ཡོད་པའི་རྫ་པོའི་མདུན་དུ་གེ་སར་གྱི་ཕུ་ནུ་སུམ་ཅུའི་རྡོ་
སྤུངས་སུམ་ཅུ་ཡོད་ཟེར་རོ། ཅེས་པ་དང་། འཁྲུངས་གླིང་མེ་ཏོག་ར་བར་ཡང་།
ས་སྐྱིད་སོ་ཡག་གི་ཁ་མདོ་རེད། །ཆུ་གཉིས་འབབ་སྒྲ་ལྷུང་ལྷུང་གྲགས། །བྲག་
གཉིས་མདའ་སྒྲོ་གཤིབ་འདྲ་ཡོད། །སྤང་གཉིས་བླ་གདན་བཏིང་འདྲ་ཡོད། །
216



གེ་སར་འཁྲུངས་ཡུལ་གྱི་ཡུལ་ལྗོངས།
བྲག་སྦལ་འདྲ་བའི་རྩ་བ་རེད། །ཅེས་གསལ་བོར་འཁོད་ཡོད་པ་སུམ་པ་མཁན་
པོའི་གསུང་དང་ཀུན་ནས་གཅིག་མཐུན་དུ་སྣང་ངོ་། །
མདོ་སྨད་ཆོས་འབྱུང་དུ་གེ་སར་གྱི་འཁྲུངས་ཡུལ་ནི་ཚབ་ཚོ་དགོན་གྱི་ཉེ་
འདབས་རྫ་སྲིབ་ངོས་རྫ་ཆུའི་རྒྱུད་མཚོ་གོར་ཁ་ཡིན་པར་གསན་པ་དེའི་ཚབ་ཚོ་
དགོན་བྱ་བ་ནི་ད་ལྟའི་ཚྭ་ཚྭ་དགོན་ཡིན་སྙམ་པས། དེ་ཡིན་ན་གནས་དེར་ད་
ལྟ་དཔལ་རྒྱལ་སྤྲུལ་སྐུས་བཞེངས་པའི་གེ་སར་ལྷ་ཁང་ཡོད་པ་དེ་སྔོན་གྱི་ཡིག་ཆ་
དག་ན་ས་སྐྱིད་སོ་ཡག་གི་ཁ་མདོ་ན་གེ་སར་གྱི་ལྷ་ཁང་ཡོད་ཀྱང་། དུས་རབས་
ཉི་ཤུའི་ལོ་རབས་དྲུག་ཅུའི་གོད་ཆག་སྐབས་གཏོར་བརླག་བྱས་ཡོད་པ་གཞིར་
བཞག་ཡིན་ཀྱང་གྱང་རོ་རེ་ལྷག་ཡོད་ལས་ཆེ། དེ་ན་གེ་སར་གྱི་རེད་ཟེར་བའི་
ཁྲབ་རྨོག་གོ་མཚོན་སྒ་སྲབ་སོགས་སྔར་ཡོད་ཞེས་འབྱུང་བའི་ས་དེ་ཡིན་འདུག་
217



སྟེ། ། དེའི་རྒྱུ་མཚན་ནི་ལོ་འགའི་སྔོན་ལ་ཁོ་བོ་ས་དེ་གར་ཕྱིན་དུས་དཔལ་
རྒྱལ་སྤྲུལ་སྐུ་ནས་ས་དེ་ག་གེ་སར་འཁྲུངས་ཡུལ་ཡིན་པའི་སྒྲུབ་བྱེད་དུ་དེའི་ཉེ་
འགྲམ་གྱི་གེ་སར་དང་འབྲེལ་བ་ཡོད་པའི་ས་གནས་རེ་རེ་ལ་མཛུབ་མོ་བཙུགས་
ནས་བསྟན་དུས་དེ་ཉིད་མཁས་པ་དག་གི་གསུང་དང་སྒྲུང་དཔེ་དག་ལས་བཤད་
པའི་ས་སྐྱིད་སོ་ཡག་གི་ཁ་མདོ་བྱ་བའི་གནས་ཀྱི་བཀོད་པའི་ཁྱད་ཆོས་ཀུན་མ་
ལུས་ཡོངས་སུ་ཚང་བ་མཐོང་སྣང་དུ་གྲུབ། །དེར་སི་ཏུ་ཆོས་གྱི་འབྱུང་གནས་
ཀྱིས་ཀྱང་། གླིང་གི་ཡུལ་བྱ་བ་ནི་སྒང་དྲུག་ལས་ཟིལ་མོ་སྒང་དུ་གྲགས་པ་སྟེ།
ཆུ་བོ་ཆེན་པོ་བཞི་ལས་འབྲི་དང་ཤར་ཟླའི་ཆུ་ཀླུང་ཆེན་པོ་གཉིས་གྱི་བར་དུ་ཆུད་
པའི་གནས་ཞེས་གསུངས་པའི་ས་ཡང་དེ་ག་རང་ལས་མ་འདས་སོ། །
—--
---
། དང་ལ་རྒྱལ་སྤྲུལ་སྐུས་མཛད་པའི་གླིང་གེ་སར་རྒྱལ་པོའི་འཁྲུངས་ཡུལ་དང་འབྲེལ་བའི་ལོ་རྒྱུས་
མདོར་བསྡུས་ཞེས་བྱ་བར། ལོ་རྒྱུས་ཡིག་ཚང་དུ་ཆིན་ཏོའི་ཀང་དུས་སུ་གླིང་ཚང་རྒྱལ་པོས་རང་གི་གདུང་
ཁུངས་གེ་སར་དྲན་གསོ་བགྱི་ཆེད་གེ་སར་འཁྲུངས་ཡུལ་གྱི་རྡོ་ཕ་བང་སྦལ་བ་འདྲ་བའི་འགྲམ་དུ་གེ་སར་ལྷ་
ཁང་བཞེངས། ལྷ་ཁང་དེར་གེ་སར་ལྷ་རྟ་བཅིབས་པའི་བརྗིད་ཆགས་སྐུ་བརྙན་བཞེངས་ཤིང་སེང་ལྕམ་
འབྲུག་མོ་དང་འདན་མ་་ཤན་ང་་སོགས་ཀྱི་སྐུ་འདྲའང་བཞེངས་ཡོད། གཞན་ཡང་གེ་སར་གྱི་བ་སོའི་ཐམ་ག་
ཁྲབ་མོག་རལ་གྲི་སོགས་དང། སྤྱི་ད་ངོ་ན་རོང་ཚ་ཁྲ་རྒན་གྱི་དེབ་ཐེར། བློན་ཆེན་ཉ་ཚ་ཨ་བརྟན་གྱི་རལ་གྲི་
སྐྱ་ལོ་སྟོན་པ་རྒྱལ་མཚན་གྱི་མགུལ་རྒྱན་སོགས་བཞུགས་སུ་གསོལ་ཡོད། ལྷ་ཁང་གི་རྩིག་ངོས་སུ་གེ་སར་
དང་དང་འ་རྟུལ་སོགས་རྫོང་ཆེན་བཅོ་བརྒྱད་ཆམ་ལ་ཕབ་སྐྱབས་ཀྱི་གཟི་དང་འ་རྣམས་བྲིས་འདུག ཡོངས་
དགོས་པ་ནི་དེ་རྣམས་རིག་གནས་གསར་བརྗེ་ཆེན་པོའི་ནང་དུ་བརླག་སོང་། གནས་མཆོག་ཁྱད་པར་
ཅན་དེ་ན་སྡེ་དགེ་རྫོང་མི་དམངས་སྲིང་གཞུང་། འབྲེལ་ཡོད་ལས་ཁུངས་ཀྱི་དབུ་ཁྲིད་རྣམ་པའི་རྒྱབ་སྐྱོར་
འོགསྤྱི་ལོ་ ༡༩༨ ༤ལོ་ནས་བཟུང་ལོ་བཅུ་ཕྲག་ལྷག་ལ་འབད་འབུངས་བྱས་ང་འི་ལེགས་འབྲས་ནི་སྐྱིད་སོས་
ཡག་གི་ཁ་མདོ་ན་བེ་སར་ལྷ་ཁང་ངམ་རྗེས་དྲན་ཁང་བསྐྱར་བཞེངས་ཁང་བརྩེགས་ཁང་གསུམ་ཅན་གྱི་ནང་
རྟེན་གེ་སར་རྒྱལ་པོ་ལྷ་རྟ་རྐྱང་ལུ་་ལ་་ཆིབས་པའི་ངང་ཚུལ་ཅན་གྱི་སྐུ་དང་། གླིང་གི་ལྷ་བརྒྱད། དགྲ་བླའི་
ལེར་མ་བཅུ་གསུམ། རྒྱ་གར་གྱི་གྲུབ་ཆེན་བརྒྱད་ཅུ། གླིང་གི་དཔའ་ཐུལ་དཔོན་རྒྱུང་ཞི་དྲུག་བཞི་བཅུ་
ལྷག་ལེགས་གྲུབ་བྱུང་ཡོད། ཞེས་འབྱུང་བར་བལྟས་ན་ས་དེ་གར་སྔོན་ནས་གེ་སར་གྱི་ལྷ་ཁང་ཡོད་ལ་རིག་
གནས་གསར་བརྗེ་སྐབས་སུ་གོད་ཆག་བྱུང་བ་ར་སྤྲོད་ཐུབ།
218



ད་ལྟའི་གླིང་ཚང་རྒྱལ་རབས་༦༢པ་ནི་དགུང་ལོ་༦༩ལོན་འདུག་ལ། ལོ་
རབས་དགུ་བཅུའི་སྐབས་སུ་རྒྱ་གར་ནས་ཕྱིར་རང་རྒྱལ་ལ་ལོག་ནས་ད་ལྟ་སི་
ཁྲོན་ཞིང་ཆེན་སྲིད་གྲོས་སུ་བཞུགས་ཡོད་ཅིང་མཚན་ལ་འཇིགས་མེད་དབང་
འདུས་ཆོས་རྒྱལ་ཟེར། གླིང་ཚང་རྒྱལ་བོ་ནི་གླིང་སེང་ཆེན་གྱི་རྒྱལ་རྒྱུད་ཡིན་
གླིང་ཚང་རྒྱལ་པོའི་མཁར་ཤུལ་ནས་ཚབ་ཚ་དགོན་གྱི་གམ་དུ་ཆགས་པའི་གེ་སར་ལྷ་ཁང་།
པར་ངོས་འཛིན། གླིང་འགུ་ཟིའི་རྒྱལ་བོ་ཟེར་ལ། དེར་གླིང་སེང་ཆེན་ལ་སྲས་
མེད་པས་ཁོང་གཤེགས་ཁར་རྒྱལ་སྲིད་དགྲ་ལྷ་རྩེ་བརྒྱད་ལ་གཏད། གླིང་ཚང་
རྒྱལ་པོ་ནི་སྲས་དགྲ་བླ་རྩེ་རྒྱལ་གྱི་གདུང་རྒྱུད་ཡིན། ད་ལྟའི་གླིང་ཚང་རྒྱལ་པོ་དེ་
སྲས་དགྲ་བླ་རྩེ་རྒྱལ་ནས་བརྩིས་པའི་གདུང་རབས་ཞེ་དགུ་སོང་། གཞན་གླིང་
ཚང་རྒྱལ་པོའི་རྒྱལ་ས་ཐོག་མ་ད་ལྟའི་སྡེ་དགེ་རྫོང་གི་འགུ་ཟི་དགོན( {gk ++)
ཞེས་པ་དེ་ཡིན། ཕྱིས་སུ་མོང་རྒྱལ་རབས( D/t) སྐབས་སུ་ས་འགུལ་དྲགས་
པོ་བྱུང་བས་རྒྱལ་པོའི་ཕོ་བྲང་རྨེག་མེད་དུ་སོང་། དེ་ནས་གླིང་ཚང་གི་རྒྱལ་ས་ད་
ལྟའི་བཟང་མགོ་དགོན་( & > +) དུ་ཆགས་ཡོད་ས་འདིར་སྤོས་པ་ཡིན།
ཞེས་པ་སྡེ་དགེ་རྫོང་སོགས་ཀྱི་ལོ་རྒྱུས་དེབ་ཐེར་ལས་གསལ་ལོ། །གླིང་ཚང་རྒྱལ་
པོའི་མཁར་ཤུལ་ནས་ཚབ་ཚ་དགོན་གྱི་གམ་དུ་ཆགས་པའི་གེ་སར་ལྷ་ཁང་བར་
219



དུ་སྤྱི་ལེ༦༠མ་གཏོགས་མེད་པ་དང་། ཁམས་རྫོགས་ཆེན་དགོན་པའི་བར་དུ་
སྤྱི་ལེ༥༠ལྷག་ལས་མེད། སྔོན་ཆད་ཡུལ་ཁམས་འདི་ཐམས་ཅད་གླིང་ཚང་རྒྱལ་
པོའི་མངའ་ཁོངས་སུ་གཏོགས་པ་ཡིན།
གོང་གསལ་གྱི་གནས་ཚུལ་དེ་དག་གིས་གེ་སར་ལོ་རྒྱུས་སྟེང་དུ་བྱུང་མྱོང་
བའི་སྐྱེ་བོ་ངོ་མ་ཞིག་ཡིན་པ་སུས་ཀྱང་བསྙོན་དུ་མེད་པ་ཡོངས་སུ་བསྒྲུབས་ལ། །
རྗེ་དམུ་དགེས། གླིང་གེ་སར་འདི་མདོ་ཁམས་སུ་སྐུ་འཁྲུངས་ཏེ་དཔའ་
རྩལ་རབ་ཏུ་རྒྱས་ནས་ཕྱོགས་བཞི་དགྲ་བཞི་འདུལ་མཁན་གྱི་མི་དཔའ་བོ་ཞིག་
ཡིན་པས་སྙན་པའི་གྲགས་པ་ཡོངས་སུ་ཁྱབ། དེ་མི་ངོ་མ་ཡིན་མིན་གྱི་དོགས་པ་
སྔོན་གྱི་མཁས་མཆོག་སུ་ལའང་སྐྱེས་མ་མྱོང་། འོན་ཀྱང་བར་སྐབས་ཤིག་ནས་
བཟུང་། དངོས་དོན་ལ་ཞིབ་འཇུག་མེད་པའི་གཏམ་སྣ་ཚོགས་ཤིག་སྨྲ་བ་རྣ་
བའི་ལམ་དུ་སོན་ཞེས་གསུངས་པ་བཞིན་ནོ། །
གསུམ། གེ་སར་འཁྲུངས་འདས་ཀྱི་ལོ་ཚིགས།
གེ་སར་འཁྲུངས་པ་དང་འདས་པའི་ལོ་ལ་མཁས་པ་སོ་སོའི་བཞེད་པ་
འདྲ་མིན་སྣ་ཚོགས་འབྱུང་ཡང་། ཁོང་རབ་བྱུང་དང་པོ་ཚུགས་ཁ་མའི་དྲུག་
ཅུའི་སྐོར་དེར་འཁྲུངས་པ་ཐམས་ཅད་མཐུན་པར་བཞེད། བྲག་དགོན་པའི་
མདོ་སྨད་ཆོས་འབྱུང་ལྟར་ན། གེ་སར་གྱི་འཁྲུངས་ལོ་ལྕགས་བྱི་(སྤྱི་ལོ༩༩༩)
དང་ཆུ་སྦྲུལ་ (སྤྱི་ལོ༡༠༥༣)འདོད་མཁན་གཉིས་ཡོད་པ་བྲག་དགོན་པའི་
ཞལ་ནས། དེ་ཡང་སྔོན་རྨ་འགྲམ་སྟོད་ཀྱི་ས་ཐམས་ཅད་ལ་གླིང་རྗེ་གེ་སར་རྒྱལ་
པོས་དབང་བསྒྱུར། དེ་ཉིད་ཀྱི་འཁྲུངས་ལོ་ལྕགས་བྱི་དང་ཆུ་སྦྲུལ་ལ་འདོད་
མཁན་གཉིས་སྣང་བ་གང་ཡིན་ཡང་རབ་བྱུང་དང་པོ་ཚུགས་ཁ་མའི་དྲུག་ཅུ་
སྐོར་དེར་གཏོགས་ལ། རླངས་བྱང་ཆུབ་འདྲེ་བཀོལ་དང་། སྨྲ་ཏིཙཱ་ན་ཀི་རྟི་
སྤྱན་དྲངས་ཏེ་ཆོས་ཞུས་དང་། གཙུག་ལག་ཁང་བཞེངས་པར་བཤད་པས་ཀྱང་
220



ཤེས་ནུས། འཁྲུངས་ས་ཡང་ཚབ་ཚོ་དགོན་གྱི་ཉེ་འདབས་རྫ་སྲིབ་ངོས་རྫ་ཆུའི་
རྒྱུད་མཚོ་གོར་ཁ་ཡིན་ཟེར་བ་དང། རྒྱུ་དར་གྱི་དར་ས་ནག་ལ་ལུང་ཡིན་ཡང་
ཟེར། གང་ལྟར་འདིའི་ལོ་རྒྱུས་ལ་འདྲ་མིན་སྣ་ཚོགས་སྣང་ངོ༌། དེ་ཡང་མི་ཕམ་
འཇམ་དཔལ་དགྱེས་པའི་རྡོ་རྗེ་དང་གཏེར་ཆེན་བདུད་འཇོམས་ཡེ་ཤེས་རྡོ་རྗེ་
སོགས་མཁས་དབང་དུ་མས་གླིང་རྗེ་གེ་ སར་རབ་བྱུང་དང་པོའི་ས་སྟག་ལ་
འཁྲུངས་པར་བཞེད་པ་བདུད་འཇོམས་རིན་པོ་ཆེའི་རྙིང་མའི་ཆོས་འབྱུང་དུ།
ལྷ་དབང་གཡུལ་ལས་རྒྱལ་བའི་རྔ་སྒྲར། སྤྱི་ལོ་ལྟར་ན་༡༠༣༨ལོར་ས་སྐྱིད་སོ་
ཡག་གི་ཁ་མདོ་རུ་གེ་སར་སྐུ་འཁྲུངས། ལོ་འདི་ལ་མཉམ་མེད་ཇོ་བོ་རྗེ་དགོང་ལོ་
༥༦ལ་སོན། བོད་ཙོང་ཁའི་རྒྱལ་པོ་ཁྲི་ནམ་ལྡེའུ་བཙན་དགོང་ལོ་༤༢ལ་ལོན།
འབྲོམ་སྟོན་པ་རྒྱལ་བའི་འབྱུང་གནས་ལོ་ ༡༤ལོན། གཏེར་སྟོན་གྲྭ་བ་མངོན་
ཤེས་ཅན་དགུང་ལོ་༢ལོན་པ་དང་། སྒྲ་བསྒྱུར་མར་བ་དགུང་ལོ་༢ལོན་ཡོད།
ཞེས་གསུངས།
ཚེ་ཏན་ཞབས་དྲུང་གིས་གེ་ སར་ ལྕགས་བྱི་ལ་གླིང་གེ་ སར་ རྒྱལ་ པོ་
འཁྲུངས། རླངས་ཀྱི་པོ་ཏི་བསེ་རུར། རླངས་འདྲེ་བཀོལ་གྱིས་གེ་སར་ལ་ཚེ་
ཚད་ལོ་བརྒྱད་ཅུ་རྩ་བརྒྱད་ཡིན་པར་ལུང་བསྟན། རིམ་ལྔ་གསལ་སྒྲོན་ལས།
སྤྱི་ཏི་ནི་ནཱ་རོ་བ་དང་ཡེ་ཤེས་སྙིང་བོ་གཉིས་ཀའི་སློབ་མ་ཡིན། ཞེས་དང་།
དེབ་སྔོན་དུ། འབྲོམ་སྟོན་པས་སྨྲ་ཏི་ལས་ལོ་ཙཱ་བསླབས། ཞེས་དང་། བྲག་
དགོན་པའི་ཆོས་འབྱུང་དུ། དྲུག་ཅུ་སྐོར་འདིར་གླིང་རྗེ་གེ་སར་བྱོན། རླངས་
འདྲེ་བཀོལ་དང་། སྨྲ་ཏི་ལ་ཆོས་ཞུས། ཞེས་གསུངས་པ་ལྟར་ན་དྲུག་ཅུ་སྐོར་
འདིའི་དཀྱིལ་དུ་པཎྜི་ཏ་སྨྲ་ཏི་ཛྙ་ན་ཀིརྟི་རྒྱ་གར་ནས་བོད་དུ་ཕེབས་ཏེ་བཞུགས་
པའི་སྐབས་སོ། །སི་ཏུའི་རང་རྣམ་དུ། ཤར་ཟླའི་ཕྱོགས་ཀྱི་ལྕི་མདའ་ནི་གླིང་
རྗེ་གེ་སར་འཁྲུངས་གནས་ཡིན་ཟེར། འདི་ཙམ་ན་འབྲོག་མི་དང་སྟག་ལོ་
གཞོན་ནུ་བརྩོན་འགྲུས་གཉིས་རྒྱ་གར་དུ་བྱོན། རབ་བྱུང་གཉིས་པ། མེ་ཡོས།
221



སྤྱི་ལོ་༡༠༨ ༧རླངས་བྱང་ཆུབ་འདྲེ་བཀོལ་གྱི་ལུང་བསྟན་ལྟར་ན་ལོ་འདིར་གླིང་
རྗེ་གེ་སར་འདས། ཞེས་བཞེད། གང་ལྟར་ཡང་འཁྲུངས་ལོ་ལ་བཞེད་པ་འདྲ་
མིན་བྱུང་བ་དེ་ལ་ཡ་མཚན་སྐྱེས་དགོས་པ་ཅི་ཡང་མེད་དེ། དཔལ་ཡུལ་པདྨ་ཚེ་
རིང་གིས། སྤྱིར་ན་སྔོན་རབས་འཁྲུངས་འདས་ལོ་ཚིགས་སོགས། །བྱིས་པ་ཕྲུ་
གུ་ད་ ལྟ་ སྐྱེས་ ཇི་ བཞིན། ། ཞིབ་ པར་ བསྙེག་ དཀའ་ རྒྱལ་ རབས་ ཕལ་ཆེར་
མཐུན། །ཞེས་པ་བཞིན་ད་ལྟའི་བར་དུ་རང་ཅག་ཕ་མེས་རྣམས་ཀྱིས་རང་གི་
སྐྱེས་ལོ་ལ་གསལ་ཆ་ཞིབ་མོ་མེད་པ་ལྟ་བུ་ཡིན། །
བཞི། གེ་སར་སྒྲུང་ལས་འབྱུང་བའི་ཕྱོགས་
བཞི་དགྲ་བཞི་བཤད་པ། །
གེ་སར་སྒྲུང་ལས་ནག་པོ་བདུད་དང་། སེར་པོ་ཧོར། སྨུག་པོ་འཇང་།
ཁ་ཤ་མོན་ཞེས་ཕྱོགས་བཞི་དགྲ་བཞི་བཏུལ་ཚུལ་ནི་སྒྲུང་གི་ནང་དོན་གཙོ་བོ་
བཞི་ཡིན་ལ། གེ་སར་རྒྱལ་པོའི་མཛད་རྗེས་གཙོ་བོའང་ཡིན། སྒྲུང་ལ་རྫོང་
ཆེན་བཅོ་བརྒྱད་ཞེས་གྲགས་པ་སྒྲུང་པ་དག་གིས་བརྩི་སྲོལ་ལ་དབྱེ་བ་ཅུང་ཟད་
ཡོད་ན་ཡང་། ཕྱོགས་བཞི་དགྲ་བཞི་བཏུལ་ཚུལ་ནི་སྒྲུང་པ་ཀུན་ལ་ཐུན་མོང་དུ་
ཡོད། རྒྱུ་མཚན་ནི་དེ་དག་དངོས་བྱུང་གི་ལོ་རྒྱུས་ཡིན་པས་ད་ལྟའི་བར་དུ་ས་
ཆ་ངོས་འཛིན་རྒྱུ་ཡོད། །
༡ ནག་པོ་བདུད། བདུད་བྱ་བ་ནི་བོད་ཀྱི་གནའ་གཏམ་དུ་རྒྱུན་པར་
མཐོང་བའི་སེམས་ཅན་འཇིགས་སུ་རུང་བ་ཞིག་ཡིན་ལ་དེ་ནི་རང་རེ་སྐྱེས་བོ་
དག་གི་དྲན་ཚུལ་བཞིན་ཕར་བཏགས་པ་ཞིག་ཡིན་པས་དངོས་ཡོད་ཀྱི་སེམས་
ཟུར་བལྟའི་རྒྱུ་ཆ་ལས། ཚེ་ཏན་ཞབས་དྲུང་གི་《 གླིང་གེ་སར་བྱོན་པའི་དུས་དང་གནས་ཀྱི་
སྐོར།》ཞེས་པར་གཟིགས་མཛོད།
222



/
ཅན་ཞིག་མ་ཡིན། ཡིན་ནའང་གླིང་གེ་སར་གྱིས་བཏུལ་བའི་བདུད་ཀླུ་བཙན་
ཞེས་པ་ནི་མགོ་བོ་དགུ་ལ་རྭ་བཅོ་བརྒྱད་ཡོད་པ་དང་། ལྕགས་ཀྱི་སྡེར་མོ་རྣོ་ཞིང་
སྐེད་ལ་དུག་སྦྲུལ་འཁྲིལ་བའི་སེམས་ཅན་ཁྱད་པར་བ་ཞིག་མིན་ལ། ད་ལྟ་མི་
རྣམས་ཀྱིས་སྲོག་འཕྲོག་པ་སོགས་མ་རབ་སྡུག་སྦྱོར་གྱི་ལས་ལ་དགའ་བའི་སྐྱེས་
བོ་དག་ལ་བདུད་རྒན་བདུད་མོ་ཞེས་འབོད་པ་བཞིན། དངོས་ཡོད་ཀྱི་སྐྱེས་བོ་
ཞིག་ལ་དངོས་མེད་རྟོག་བཟོ་བྱས་པའི་སྒྱུ་རྩལ་གྱི་སྣང་བརྙན་བསྐྲུན་པར་སྣང་།
གླིང་སྒྲུང་དུ་བཤད་པའི་ནག་པོ་བདུད་དང་དེ་གནས་པའི་ཡུལ་ལ་བཤད་ཚུལ་མི་
མཐུན་པ་འགའ་རེ་ཡོད་ན་ཡང་། དེང་སང་མཁས་པ་ཚོས་ཕལ་ཆེར་སུམ་པ་ཡེ་
ཤེས་དཔལ་འབྱོར་གྱི་བཞེད་པ་དེ་ཁས་ལེན། དེར་ཀུན་གཟིགས་པཎ་ཆེན་སྐུ་
ཕྲེང་དྲུག་པ་དཔལ་ལྡན་ཡེ་ཤེས་ཀྱིས་དྲི་བ་མཛད་པའི་ལན་དུ་སུམ་པ་ཡེ་ཤེས་
དཔལ་འབྱོར་ལགས་ཀྱིས་ཕུལ་བའི་ནང་དོན་ཐ་སྙད་རིག་གནས་ཀྱི་གཞུང་གི་
དོགས་གནས་འགའ་ཞིག་དྲིས་པའི་ལན་ཕྱོགས་གཅིག་ཏུ་བྲིས་པ་རབ་དཀར་པ་
སངས་བྱ་བར་བཀོད་པ་ལྟར་ན། དེ་ནི་ད་ལྟའི་འདམ་གཞུང་རྫོང་གི་གནམ་
མཚོ་ཕྱུག་མོའི་ཕྱོགས་སུ་ཡོད་པའི་གྲེ་བ་ནག་ཆུང་ཚང་གིས་སའི་ཆར་གཏོགས་
གུ་རུ་དང་མོན་ར་ཞེས་པའི་ས་མཚམས་སུ་སྐྱེས་ཤིང་། གསོད་གཏུབ་དང་
འཕྲོག་བཅོམ་སོགས་སྡིག་པའི་ལས་ལ་དགའ་བའི་མི་དཔའ་རྩལ་ཅན་ཞིག་རེད།
དེས་རྐུན་ཇག་གི་མགོ་གཙོ་བྱས་ནས། མི་རྣམས་ལ་རྐུ་འཕྲོག་གསོད་བཅོམ་
གྱིས་གནོད་འཚེ་མང་བོ་བཏང་བས། དེའི་མིང་ལ་བདུད་ཟེར། དེ་ལྷ་སའི་
བྱང་ངོས་ཀྱི་འདམ་ཞེས་པའི་ས་ཆར་ཕྱིན་ནས། རི་དྭགས་གསོད་པ་དང་རྐུ་
འཕྲོག་སོགས་བྱས་ ཏེ་ ས་ དེར་ བསྡད། ཤ་ བའི་ རྭ་དང་རུས་ པས་མཁར་
བརྩིགས་ནས་བསྡད་པའི་ས་དེ་ལ། ཤ་རྭ་གནམ་རྫོང་ཟེར། གནའ་དུས་རྒྱ་
དབུས་པ་དག་གི་ལམ་ཡིག་ཏུའང་ཡོད། དེ་སྐབས་བོད་ཁ་འཐོར་གྱི་དུས་ཡིན་
སྟབས། ཁོས་འཁོར་མང་པོ་བསྡུས་ཏེ་སྡེ་ཆེན་ཞིག་ཆགས། ཁོ་སྡེ་ཆེན་དེའི་
223



རྒྱལ་བོ་བྱས་ནས་གཞན་ལ་དམག་འཇུག་བྱས། སྐབས་ཤིག་ཁོ་མདོ་ཁམས་
གླིང་ཡུལ་དུ་སླེབས་ཏེ། གེ་སར་བཙུན་མོ་མེ་བཟའ་འབུམ་སྐྱིད་དང་། ནང་མི་
གཉིས་ཕྲོགས་པའི་རྐྱེན་ གྱིས་གེ་ སར་དཔུང་བཏེགས་ཏེ་གཡུལ་བཀྱེས་པས།
བདུད་རྒྱལ་བསད། སྡེ་འབངས་མངའ་འོག་ཏུ་བསྡུས་པའི་ཡུན་ལ་ལོ་གཉིས་
དང་ཟླ་བ་གསུམ་འགོར་ཟེར། །
དེ་སྐྱེས་ཡུལ་གྱི་ནག་ཚང་པ་ལ་བདུད་ཀྱི་རུ་སྡེ་ཟེར། མི་དེ་ལྷ་སའི་ལྷོ་
ངོས་ཀྱི་ཀོང་པོའི་ཕྱོགས་སུ་ཕྱིན་པ་ན། ཡུལ་དེ་ན་ཆུ་མགོ་ཞིག་ཡོད་པའི་ཆུ་ལ་
དུག་ཆུའམ་འཐོམ་ཆུ་ཞེས་པ་སུས་འཐུང་ཡང་སྨོས་མ་སྨྱོ་སུ་འགྱུར་བ་ཞིག་ཡོད་
པའི་ཆུ་དེ་དང་ཉེ་བའི་མི་ཕྱུགས་ཐམས་ཅད་ར་རོ་ཡོད་སྐད། མི་དེས་ཆུ་དེ་
འཐུང་བ་དང་ཡུལ་དེར་བདུད་ཀྱི་བླ་རི་ཧ་ཤང་རྩེ་དགུ་ཟེར་བ་ཡོད་པའི་དབུས་
སུ་མཚོ་ཆུང་གསུམ་ཡོད་པའི་ཆུ་རྒྱུན་ནམ་ཞིག་འདུས་པ་ན་བདུད་སྐྱེས་ཞེས་
གྲགས་ལྟར་དུ་མི་དེས་དུག་ཆུ་འཐུང་ཞིང་མཚོ་གསུམ་ ( རྨ་མཚོ་དམེ་མཆོ་
སོགས་སོ་)གྱི་ཆུ་རྒྱུན་དེ་དུས་འདུས་ནས་མི་དེ་མི་ཡུལ་གྱི་བདུད་དུ་གྱུར་རམ་
སྙམ། དེ་ནས་དེ་( ལྷ་ས་བྱང་ཤར་)འདམ་དུ་ཕྱིན་པས་ཤ་བའི་རྭ་དང་རུས་
པས་མཁར་བརྩེགས་པའི་བདུད་མཁར་ཤ་རྭ་གནམ་རྫོང་ཞེས་པར་བསྡད་དེ་
ཇོག་བྱེད། །
《བོད་ཀྱི་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ》ལས། སྒ་
ནི་ཤིང་ཁམས་ལུག་ལ་བླ། སྒོ་ནི་མེ་ཁམས་ཤ་བར་བླ། སྦྲ་ནི་ལྕགས་ཁམས་རྐྱང་
ལ་བླ། འབྲི་ནི་ཆུ་ཁམས་གཡག་ལ་བླ་ཞེས་པ་ཟུང་དུ་སྦྲེལ་ནས་གཞིགས་ན།
བདུད་ཀླུ་བཙན་ཞེས་པ་དེ་བོད་ལྗོངས་འདམ་གཞུང་རྫོང་དུ་སྐྱེས་པའི་མི་ངོ་མ་
ཞིག་ཡིན་པར་མ་ཟད། དེའི་རིགས་རུས་ཀྱང་འབྲི་ཡིན་ལས་ཆེ། དེ་མིན་
《ལྡེའུ་ཆོས་འབྱུང》དང་《མཁས་པའི་དགའ་སྟོན》སོགས་ལོ་རྒྱུས་ཡིག་ཚང་
སྔ་བ་རྣམས་སུ་ད་ལྟའི་བོད་ལྗོངས་ཨ་མདོ་རྫོང་གི་རྒོད་ཚང་སྟོད་ཅེས་པ་ནས་
224



འདམ་གཞུང་རྫོང་གི་གནམ་མཚོ་ཕྱུག་མོའི་རྒྱུད་དང་། ལྷ་རི་རྫོང་གི་སྨི་ཏི་ཁ་
བར་གྱི་ས་ཡི་ཁྱོན་ནི་སྲོང་བཙན་སྔོན་དུ་སུམ་པའི་ཁོངས་གཏོགས་ཡིན་པར་
གསུང་ཞིང་། 《གཏོ་ཕུག》ལས་གནའ་བོའི་རྗེ་གཉའ་ཁྲི་བཙན་པོ་ཡན་ཆད་ཀྱི་
རྒྱལ་ཕྲན་བཅུ་གཉིས་བྱུང་བ་དེ་རྣམས་ཡུལ་མི་ཉག་ནས་ལྡོང་རིགས་དང་། དེ་
བཞིན་དུ་སུམ་བྷ་ནས་འབྲི་རིགས། ཞང་ཞུང་ནས་སྦྲ། འ་ཞ་ནས་སྒ་བྱུང་ཞེས་
བཀོད་པ་ལྟར་ནའམ་ལྷ་སའི་བྱང་ངོས་གནམ་མཚོ་ཕྱུག་མོའི་རྒྱུད་དུ་རུས་འབྲི་
ཅན་ཧ་ཅང་མང་བ་ཤེས་ཐུབ། |
༢སེར་པོ་ཧོར། གླིང་སྒྲུང་དུ་བཤད་པའི་ཧོར་རྒྱལ་ལ་གསུམ་སྟེ། གུར་
དཀར་དང་། གུར་སེར། གུར་ནག་གོ། སུམ་པ་མཁན་པོས། ཧོར་ཡུལ་ནི་
གླིང་བ་དང་ཧ་ཅང་ཐག་མི་རིང་སྟེ། དེ་ཡང་འབྲུ་ཆུའི་རབ་བདུན་གྱི་གཡོན་
ངོས་ཀྱི་ཆུ་དམར་སྟོད་ཀྱི་ཨ་ཆེན་ལུང་བའི་ཕུའི་གངས་ཆགས་དཀར་པོ་ཞེས་
པའི་གངས་རིའི་སྨད་དུ་རྫ་རི་ཆེན་པོ་ཞིག་ཡོད་པའི་འདབས་སུ་ཧོར་གུར་དཀར་
རྒྱལ་པོའི་ཡ་རྩེ་མཁར་དམར་ཡོད་ཅིང་། ད་ལྟ་ཡང་མཁར་ཤུལ་གྱི་རྩིག་པ་ཞིག་
ལ་སྔར་གེ་སར་གྱིས་ལྕགས་ཐག་གཟར་ནས་བབས་པའི་ལྕགས་ཐག་དུམ་བུ་
( བཙའ ） དམར་པོའང་སྣང་ཟེར། རྫ་རི་དེའི་རི་སུལ་འགའ་ཞིག་ན་སྔར་
ཧོར་དམག་བསད་པའི་གྲི་འདྲེ་ཡིན་ཟེར་བའི་མི་མིན་གྱི་ཆོ་འཕྲུལ་ལྟ་བུ་ཡོད་
པས་ད་ལྟ་ཡང་མཚན་མོ་མི་ཕལ་བ་སུ་ཡང་འགྲོ་མི་ནུས་ཟེར་བའི་གཏམ་མཐོང་
ཐོས་ཀྱི་མི་ལས་ཐོས། ཞེས་གསུངས་པའི་ཨ་ཆེན་ལུང་བའི་གངས་ཆགས་
དཀར་བོའི་སྨད་དུ་རྫ་ཆེན་པོའི་ཉེ་འདབས་སུ། ཧོར་གུར་དཀར་གྱི་ཡ་ཙེའི་
] 《གླིང་གེ་སར་རྒྱལ་པོའི་སྒྲུང་ལ་དཔྱད་པ་ཀུན་གསལ་འཕྲུལ་ གྱི་མེ་ལོང་།》 ཤོག་ངོས་
༨༠ནས་༨ ༣བར་དུ་གསལ། །
2 ཟུར་བལྟའི་དཔྱད་གཞི།
225



མཁར་ཤུལ་ཡོད་ལ། དེར་དེང་སང་ཡང་ཧོར་རྒྱལ་བོའི་སྡེ་ལྷག་གི་མི་རྒྱུད་ཡོད།
འ་སྟོད་ཤུག་ཤའི་ཆུ་ནས་རྒྱའི་ཁུའུ་ཀྲུ་མཁན་གྱི་ཚུ་རོལ་གྱི་བར་དུ། ཧོར་གུར་
སེར་གྱི་རྒྱུད་པ་ཤ་ར་ཡུ་གུར་ཟེར་བའི་ཆ་ལུགས་མི་འདྲ་བའི་མི་སྡེ་ཡོད། ཐུའུ་
བཀྭན་ཆོས་ཀྱི་ཉི་མས་མཛད་པའི་དགོན་ལུང་དཀར་ཆག་ལས། མཁན་པོ་
སུམ་ཅུ་བ་མཁྱེན་རབ་དབང་ཕྱུག་ངག་དབང་དགེ་ལེགས་རྒྱ་མཚོ་ནི། བདེ་
དགུ་ཆེ་བ་དཔལ་ལྡན་རྒྱ་མཚོའི་སྐུ་སྐྱེས་གསུམ་པ་ཡིན་ལ། འཁྲུངས་ཡུལ་ཤ་ར་
ཡུ་གུར་དུ་གྲགས་པ། དེ་ནི་གེ་སར་གྱི་ལོ་རྒྱུས་སུ་ཧོར་གུར་སེར་ཞེས་འབྱུང་བ་
དེ་ཡིན་ཞིང་། ཞེས་གསུངས་པ་དང་། ཡང་དེ་ལས། རྒྱལ་བོ་སྐུ་ལྔ་བོད་དུ་
བྱོནཔའི་ལོ་རྒྱུས་སུ། བྷ་ཏ་ཧོར་གྱི་སྒོམ་གྲྭ་བཅོམ་ཟེར་བའི་ཧོར་གྱི་ཡུལ་ཡང་
འདི་ཉིད་ཡིན་ཞེས་མང་པོ་ཞིག་གིས་གླེང་བ་བདེན་པ་འདྲ་སྟེ། སོག་སྐད་ལ་ཤ་
ར་ཨུར་གེ་ཞེས་པ་གུར་སེར་བོ་ཟེར་བ་ཡིན་པས། ཨུར་གེ་སྒྲ་ལོག་པས། ཡུ་
གུར་ཞེས་བོས་སམ་སྙམ་ཞིང་། བྷ་བ་ཏ་རུ་བ་ཟེར་བའི་ཕ་ཚོ་གཅིག་དང་།
སྒོམ་གྲྭའི་ཤུལ་ཡིན་ཟེར་བའི་གྱང་རོ་འགའ་ཞིག་ད་དུང་ཡང་སྟོན་རྒྱུ་འདུག་ལ།
རྒྱལ་བོའི་རིགས་ཀྱི་དཀོར་བདག་གདུག་པ་ཅན་མང་ཞིང་། དེ་རྣམས་མཆོད་
ལུགས་ཀྱང་རྒྱལ་གསོལ་དང་དབྱིབས་འདྲ་བར་སྣང་ངོ་། །ཞེས་པ་དེ་ད་ལྟའི་
ཀན་སུའུ་ཞིང་ཆེན་གྱི་སུའུ་ནན་ཡུས་ཀུས་རིགས་རང་སྐྱོང་རྫོང་དུ་ངོས་འཛིན་
ལ། །མཚོ་སྔོན་ཕྱོགས་ཀྱི་ཧོར་སྦྲ་ཁྲ་ཟེར་བའི་སྡེ་ཤོག་དེ་ཡང་གུར་དཀར་གྱི་སྡེ་
ལྷག་ཡིན་ལ། བཅིངས་འགྲོལ་སྔོན་དུ་སྡེ་ཚོ་དེ་རྣམས་སུ་མུན་རུབ་ཁར་རྟ་རྐྱང་
རྐྱང་བཞོན་མཁན་གྱི་འགྲུལ་བ་སླེབས་ན་ལྟས་ངན་དུ་བརྩི་ཟེར་ཞིང་། རྒྱལ་
བོའི་མདུང་ལྷ་ཕབ་པའི་ལུགས་སྲོལ་ཀྱང་ཡོད་ཟེར་བས་ཧོར་ཡིན་པའི་རྟགས་
མཚན་ཡིན། །
༣ སྨུག་པོ་འཇང༌། མདོ་སྨད་ཆོས་འབྱུང་ལས། ནུབ་ནས་ཤར་དུ་རྒྱ་
སྟོད། ལྡན་གཞུང་། སྡེ་དགེས་ངན། འབའ། སྤོམ་རྩེ་རག་བཅས་བརྒྱུད་
226



ཡུན་ནན་གྱི་སའི་ཆ་རྒྱ་ཡུལ་དུ་འགྲོ་ཞིང་། དེའི་ཤར་དུ་ཡང་ཐང་དང་། ས་
ཐམ། རི་བོ་བྱ་རྐང་དུ་གྲགས་པ( [%] [i) x9 # 111) རྣམས་སྣང། ཞེས་
འཇང་ས་ཐམ་ཟེར་བ་དེ་སྡེ་དགེ་དང་འབའ་ཐང་སོགས་ཀྱི་ཤར་ཕྱོགས་ཡུན་
ནན་དུ་ཡོད་པར་བསྟན་ཞིང་། དམུ་དགེ་བསམ་གཏན་མཆོག་གིས་ཀྱང་འཇང་
ཞེས་པ་ནི། ཡུན་ནན་ཕྱོགས་ཀྱི་འཇང་རིགས་དེ་ཡིན་ཞིང་། འཇང་ས་དམ་
( ཐམ)རྒྱལ་པོ་ཟེར་བའི་དཔོན་ཡང་ཕྱི་རྒྱལ་དུ་ཡུལ་བཤོལ་ནས་ཡོད། ཅེས་
འཇང་ནི་ཡུན་ནན་ཞིང་ཆེན་གྱི་འཇང་རིགས་ ཏེ་ན་ཞི་རིགས་ཡིན་པ་དང་།
འཇང་ཡུལ་ནི་ཡུན་ནན་ས་ཁུལ་ཡིན་པར་བསྟན་ཡོད། །
འདིར་བཞེད་ཚུལ་མི་འདྲ་བ་འགའ་ཡོད་ཀྱང་མདོར་ན་བོད་ལྗོངས་ནུབ་
བྱང་དུ་ངོས་འཛིན་པ་དང་། མཚོ་སྔོན་དུ་ངོས་འཛིན་པ། ཡུན་ནན་དུ་ངོས་
འཛིན་པ་བཅས་ཡོད་པ་མ་ཟད། རག་ར་ངག་དབང་བསྟན་པའི་རྒྱལ་མཚན་
གྱིས། མི་ཉག་བྱ་བ་དེང་སང་ཨ་མདོ་དང་ཉེ་བའི་ལེན་ཇུས་ཞིང་ཆེན་དུ་
གཏོགས་པའི་སྡེ་ཚན་ཨེ་ཡིན་སྙམ་ཞིང་། འཇང་ས་དམ་ནི་ཏ་མིང་སྐབས་དར་
རྒྱས་དང་མན་ཇུ་ཤུན་ཀྲིའི་དུས་སུ་མཇུག་ཕྲན་བུ་ཡོད་པར་གསལ་ལ། མི་ཉག་
ཞེས་པ་ནི་ཧོར་གྱིས་བཅོམས་ནས་སྔ་རབས་ནས་སྟོང་བས་དཔྱད་དགོས་ཤིང་།
ཡང་སུང་དང་མི་ཉག་གཅིག་འཇང་དང་ས་དམ་སོགས་ཡིན་དུ་རུང་ངོ་ཞེས་
བཞེད་དོ། །
ཡིན་ངེས་ནི། མདོ་སྨད་ཆོས་འབྱུང་དུ། ནུབ་ནས་ཤར་དུ་རྒ་སྟོད།
ལྡན་གཞུང་། སྡེ་དགེ། ས་ངན། འབའ། སྤོམ་རྩེ་རག་བཅས་བརྒྱུད་ཡུན་
ནན་གྱི་སའི་ཆ་རྒྱ་ཡུལ་དུ་འགྲོ་ཞིང་། དེའི་ཤར་དུ་ཡང་ཐང་དང་། ས་ཐམ་
དང༌། རི་བོ་བྱ་རྐང་དུ་གྲགས་པ་རྣམས་སྣང་ཞེས་ཡོན་ནན་དུ་ཡོད་པ་བསྟན་
|
སྒྲུང་དཔྱད་སྙིང་གི་ལེགས་སྐྱེས།》 ཤོག་ངོས་༥༩ན་གསལ།
227



ལ། རྗེ་དམུ་དགེས་འཇང་ཞེས་པ་ནི་ཡོན་ནན་ཕྱོགས་ཀྱི་འཇང་རིགས་དེ་ཡིན་
གསུངས་པ་རྣམས་དོན་ལ་གནས་པའི་གཏམ་ཡིན་ནོ། །འཇང་ས་དམ་ནི་དེང་
གི་ལི་ཅང་ཁོ་ནའི་མིང་ཡིན། །
༤ ཁ་ ཤ་མོན། ལྷོ་ཕྱོགས་མོན་གྱི་རྒྱལ་པོ་ཤིང་ཁྲི་འདུལ་བའི་གཡུལ་
འགྱེད་ཀྱི་ལོ་རྒྱུས། ཞེས་མོན་ཡུལ་ནི་ལྷོ་ཕྱོགས་སུ་ཡོད་པར་བཀོད་ཅིང་། བོད་
ལྗོངས་ལྷོ་མོན་གྱི་མཚོ་སྣ་རྫོང་དུ་སྟག་ལུང་རྫོང་ངམ་སེང་གེ་རྫོང་ཟེར་བའི་གྲོང་
བརྡལ་ཡོད་པ་དེ་གླིང་སྒྲུང་ལས། ཤར་དུ་རི་བཀྲ་སྟག་མོ་རྫོང་། །ཟེར་བ་དང་།
འདམ་བུ་དཔའ་གྲོང་སེང་རྫོང་ནས། །ཞེས་པ་དང་མཐུན་ཞིང་། མོན་གླིང་
གཡུལ་འགྱེད་ལས། ལྷོ་མོན་མོན་གྱི་རྒྱལ་ས་ལ། ལྷོ་ལ་ལུང་ཆེན་བཅོ་བརྒྱད་
ཡོད། དེ་ལ་སྡེ་ཁག་བཅོ་བརྒྱད་ཡོད། ཟེར་བ་དང་། མོན་སྡེ་ཁག་བདུན་གྱི་ཡ་
གྱལ་སྤ་གྲོ་ཞེས་པའང་ད་ལྟ་ལྷོ་མོན་ཕྱོགས་སུ་ངོས་འཛིན་རྒྱུ་ཡོད་པ་རེད། དེ་
བཞིན་དུ་བོད་ཀྱི་མོན་ཡུལ་དང་དེ་དང་འབྲེལ་བའི་ལྷོ་ཡུལ་དང་འབྲུག་ཡུལ་
སོགས་ཀྱང་གླིང་སྒྲུང་དུ། །
ས་འདི་ས་ངོ་མ་ཤེས་ན། །
མོན་ཡུལ་མཐིལ་ཐང་ཁྲ་མོ་རེད། །
དབྱར་དགུན་ནམ་ཟླ་བརྗེ་རྒྱུ་མེད། །
སྦྲང་ཆར་ཟིལ་མ་དྭངས་དུས་མེད། །
བཅུད་བྱེད་ཡུལ་གྱི་རྒྱན་ཆ་རེད། །
ཟེར་བ་དང་།
ས་འདི་ས་ངོ་མ་ཤེས་ན། །
སྐྱིད་མོ་མོན་གྱི་ས་ཆ་རེད། །
སྟག་དང་སེང་གེ་འཐབ་པའི་ས། །
རྨ་བྱ་ནེ་ཙོ་རྩེ་བའི་ས། །
228



ཆར་ཟིལ་དྲི་མེད་ཐར་ཐོར་ལ། །
གཡུ་འབྲུག་གསུང་སྐད་སྒྲོག་པའི་ས། །
ཞེས་པ་ལྟར་ས་བབ་དམའ་ཞིང་གནམ་གཤིས་དྲོ་བ་དང་། ཆར་ཆུ་མོད་
པས། ལོ་གཅིག་གི་དུས་ཚིགས་བཞིར་འབྲས་དང་ཀའོ་ལེང་། ཁྲེ། ཨ་ཤོམ་
སོགས་ལོ་ཏོག་སྐྱེས་པ་དང་། རི་རོང་དོག་ཅིང་གདོད་མའི་ནགས་ཚལ་སྟུག་
པོས་ཁེབས་པ། འབྲས་ལྡན་ལྗོན་ཤིང་དང་སྨན་རྫས་རྩ་ཆེན་རྣམས་རི་ལུང་
ཀུན་ལ་སྐྱེས་ཤིང་དུས་བཞིར་སྔོ་མཐིང་ངེར་འདུག་པ། ཁྱད་པར་དུ་དབྱར་
དུས་དང་སྟོན་ཀར་སྨན་ཏོག་དང་ལྗོན་ཤིང་རྣམས་ལ་མེ་ཏོག་བཞད་ཅིང་འབྲས་
བུ་སྨིན་པ་དང་། མཛེས་སྡུག་བྱ་རིགས་སྣ་ཚོགས་ངང་གིས་འཁོར་ནས་སྙན་
པའི་སྐད་སྒྲ་ལྷང་ལྷང་དུ་སྒྲོག་བཞིན་འཕུར་ལྡིང་གར་ལ་རོལ་པ། སེང་གེ་དང་
སྟག་དོམ་སོགས་གཅན་གཟན་དང་རི་དྭགས་སྣ་ཚོགས་ཀྱང་ས་དེའི་བཅུད་དང་
རྒྱན་དུ་འཛོམས་ཤིང་རྩེན་པར་བྱེད། མོན་ཡུལ་ལ་“ མོན་ཡུལ་སྐྱིད་མོ་ལྗོངས”
སུ་འབོད་པ་ཡང་ས་དེའི་ཡུལ་གྱི་བཀོད་པ་ལེགས་ཤིང་ཐོན་ཁུངས་འཛོམས་པོ་
ཡོད་པའི་རྐྱེན་ཡིན་པ་བོད་ལྗོངས་མི་དམངས་དཔེ་སྐྲུན་ཁང་གིས་པར་དུ་བཏབ་
པའི་《མོན་པ་རིགས་ཀྱི་ལོ་རྒྱུས་མདོར་བསྡུས》དང་། མོན་པའི་ཡུལ་ནས་
སྐྱེས་ཤིང་ནར་སོན་པའི་ཡེ་ཤེས་འཕྲིན་ལས་ལགས་ཀྱིས་བརྩམས་པའི་《 མོན་
ཡུལ་གྱི་གཞི་རྩའི་གནས་ཚུལ》ལས་གསལ། །
ལྔ། དོགས་གནད་དང་མཐའ་དཔྱོད།
དེ་ཡང་གེ་སར་ལོ་རྒྱུས་དངོས་ཀྱི་མི་ཞིག་ཡིན་མིན་དང་གེ་སར་སྒྲུང་སྐོར་
ལ་དོགས་པ་དང་ཅོ་འདྲི་བྱེད་མཁན་མི་ཉུང་བ་ཞིག་བྱུང་ལ། དེའི་ཁྲོད་དུ་སེར་
，
《 སྒྲུང་དཔྱད་སྙིང་གི་ལེགས་སྐྱེས།》 ཤོག་ངོས་༨༥ནས་༨༧བར་ན་གསལ།
229



མོ་བ་ཡོད་ལ། གྲོང་མི་ཕལ་བ་ཡང་ཡོད། མཁས་པར་རློམས་པའི་གང་ཟག་
ཡོད་ལ། མ་ ཤེས་ གཞན་ གྱི་རྗེས་ སུ་ གཡམ་རྒྱུགས་བྱེད་མཁན་ཡང་ཡོད།
དོགས་གཞི་དེ་ཀུན་གཅིག་ཏུ་བསྡུས་ན། ཡང་གེ་སར་ལྷ་སྒྲུང་གི་མི་ཞིག་ཡིན་
པས་གེ་སར་རྒྱལ་པོ་བྱ་བའི་སྐྱེས་བུ་ཞིག་ལོ་རྒྱུས་སྟེང་དུ་བྱུང་མ་མྱོང་བར་འདོད་
པ་དང་། གེ་སར་བོད་བྱང་ཕྱོགས་ཀྱི་མི་རིགས་ཤིག་ཡིན་པར་བཤད་པ། ཡང་
བོད་རང་གི་མཁས་པ་རེ་འགའི་བརྩམས་ཆོས་ལ་ཕྱིན་ཅི་ལོག་གི་གོ་བ་ལེན་
བཞིན་དུ་དེ་དག་ལས་ཚིག་ ཤན་དམ་དུམ་བཏུས་ནས་སྒྲུབ་བྱེད་དུ་འགོད་
པའམ་ཡང་ན་དམངས་ཁྲོད་དུ་གྲགས་པའི་ངེས་མེད་ཀྱི་སྐད་ཆ་འཁྱམས་པོ་དག་
གི་རྗེས་སུ་གཡམ་རྒྱུགས་བྱེད་བཞིན་གེ་སར་སྐྱེས་བུའི་མཛད་རྗེས་ལ་དོགས་
སློང་དང་སྐུར་འདེབས། ཅོ་འདྲི་སོགས་བྱེད་པ། གེ་སར་ཁྲི་སྲོང་ལ་སྦྱར་བའི་
བཤད་ཚུལ་བཅས་སོ། །
དེ་ཡང་དོགས་གནད་དང་པོ་ནི། སྐྱེས་བོ་རེ་འགས་གེ་སར་ནི་ལྷ་སྒྲུང་
གི་མི་ཞིག་ཡིན་པས་གེ་སར་རྒྱལ་པོ་བྱ་བའི་སྐྱེས་བུ་ཞིག་ལོ་རྒྱུས་སྟེང་དུ་བྱུང་མ་
མྱོང་བར་འདོད་མཁན་ཀྱི་དོགས་དཔྱོད་དུ། གལ་ཏེ་གེ་སར་བྱ་བའི་སྐྱེས་བུ་
དམ་པ་ཞིག་བྱོན་ཡོད་ན། བོད་ཀྱི་ལོ་རྒྱུས་བསྟན་བཅོས་ཕལ་མོ་ཆེར་ཁོང་གི་
མཛད་རྗེས་སམ་ལོ་རྒྱུས་བཀོད་མེད་པའི་རྒྱུ་མཚན་ཅི་ཞེས་མ་རྟོགས་དང་ལོག་
པར་རྟོག་པའི་ལྟ་ངན་འདོན་པར་སྣང་སྟེ། དེ་ནི་བོད་ཀྱི་ལོ་རྒྱུས་ལ་རྒྱུས་མེད་
པའི་རྐྱེན་གྱིས་ཡིན། ཅིའི་ཕྱིར་ཞེ་ན། གེ་སར་གྱི་ལོ་རྒྱུས་བོད་ཀྱི་ལོ་རྒྱུས་བསྟན་
བཅོས་མང་པོའི་ཁྲོད་དུ་བཀོད་མེད་པའི་རྒྱུ་མཚན་ལ་གཉིས་ཏེ། གཅིག་ནི་
མཁས་པའི་དབང་བོ་དགེ་འདུན་ཆོས་འཕེལ་ཀྱི་ཞལ་ནས། རང་རེའི་སྒྲུང་ཡིག་
ཆེན་པོ་ལ་བལྟས་ནས་གེ་སར་འདི་འདྲ་ཞིག་ཡིན་ནོ་ཞེས་ཐག་ཆོད་མི་ནུས་སུ་
ཆུག་ཀྱང་། རྩོམ་པ་པོ་ཁམས་དང་། ཨ་མདོའི་འབྲོག་པ་དེ་ཚོའི་སྐད་ལུགས་
འདི་འདྲ་རེད། སྤྱོད་ལམ་དང་། བཟའ་བཏུང་འདི་འདྲ་རེད། བསམ་བློ་
230



འདི་འདྲ་རེད་སོགས་ལེགས་པར་གོ་ནུས་པ་ཡིན་ནོ། ། ཞེས་གསུངས་པ་
བཞིན། གེ་སར་གྱི་སྒྲུང་ནི་མཐར་ཐུག་ནས་བཤད་ན་བོད་འབྲོག་པའི་ཤེས་
རིག་དང་ལོ་རྒྱུས་མཚོན་བྱེད་ཀྱི་རྟེན་རྨ་མེད་པ་ཡིན་ལ། འབྲོག་པ་དང་འབྲོག་
པའི་ཤེས་རིག་ནི་བོད་ཀྱི་ཐོན་སྐྱེད་དང་ཤེས་རིག་གི་ཐོག་མའམ་འབྱུང་ཁུངས་
ཡིན་པར་མ་ཟད། བོད་ཀྱི་རྒྱལ་པོ་ཐོག་མ་གཉའ་ཁྲི་བཙན་པོ་ཡང་སྐབས་དེར་
ཕྱུགས་འཚོ་བའི་མིས་གཉའ་བར་ཁྲི་བཏགས་ནས་རྒྱལ་སྲིད་ལ་བཀོད་པ་དང་།
སྐབས་དེའི་བོད་ཀྱི་ཤེས་ཡོན་ཅན་གྱི་ཚབ་མཚོན་མི་སྣ་སྟེ་བོན་རིག་པ་ཅན་བཅུ་
གཉིས་ཀྱང་འབྲོག་པའི་བུ་རྐྱང་རྐྱང་ཡིན་པ་སྨྲོས་མ་དགོས། ཡིན་ནའང་།
བོད་ཀྱི་རྒྱལ་རབས་ཉེར་བདུན་པ་མཛངས་བློན་བདུན་གྱི་ཐོག་མ་བློན་པོ་རུ་
ལས་སྐྱེས་ཀྱི་དུས་སུ་རི་ཁྱིམ་གྲོང་ལ་ཕབ་ཚུན་ནས་ཡར་ལུང་རྒྱུད་དུ་བོད་ཀྱི་ཞིང་
ཁ་དང་པོ་བྱུང་བ་ཆོས་འབྱུང་མཁས་པའི་དགའ་སྟོན་དུ། བོད་ཡུལ་འཕྲུལ་བློན་
བདུན་པའི་ མི་ བདུན་ གྱི། ། ཐོག་མར་ གྱུར་ བ་རུ་ ལས་ སྐྱེས་ འདི་ ཡིན། །
མཛངས་བའི་ལས་སུ་ཤིང་བསྲེགས་སོལ་བ་བྱུང་། ། དེ་ཡིས་རྡོ་བཞུ་གསེར་
དངུལ་ཟངས་ལྕགས་ཕྱུང་། །ཤིང་ལ་མིག་ཕུག་གཤོལ་དང་གཉའ་ཤིང་བྱས། །
ས་གཞི་བརྐོས་ནས་ཕུ་ཆུ་ཡུར་དྲངས། །རྨོན་པ་དོར་སྡེབས་སྤང་ཐང་ཞིང་དུ་
རྨོས། །བརྒལ་བས་མི་ཐར་ཆུ་ལ་ཟམ་པ་བཙུགས། ། རྨོས་པའི་ལོ་ཏོག་ཐོག་
མར་འདི་ནས་བྱུང་། ། ཞེས་འབྱུང་བ་བཞིན་དེ་ནས་བཟུང་བོད་ཁམས་སུ་
ཞིང་ལས་ཀྱི་མགོ་བརྩམས་པ་དང་འཚོ་སྡོད་ཀྱི་ཁང་ཁྱིམ་བྱུང་བས། བོད་མིའི་
གདོད་མའི་འཚོ་བ་ཉག་གཅིག་པུ་འབྲོག་ལས་ཀྱི་ཟླར་རིམ་གྱིས་ཞིང་ལས་དར་
1
ཟུར་བལྟའི་རྒྱུ་ཆ་ལས། དགེ་འདུན་ཆོས་འཕེལ་གྱི་གླིང་སྒྲུང་གི་མཚོན་དོན་སྐོར་ཞེས་པ་ནས་
བཤུས། །
ཤུ་《ཆོས་འབྱུང་མཁས་པ་འི་དགའ་སྟོན།
ཤོག་ངོས ༡༦༤རུ་གསལ།
231



འགོ་ཚུགས་པ་མ་ཟད། བོད་ཀྱི་ཤེས་རིག་དང་ཆབ་སྲིད་། དཔལ་འབྱོར་
བཅས་ཀྱི་དཀྱིལ་དབུས་ཀྱང་ཡར་ལུང་དང་ལྷ་ས་སོགས་ཞིང་གྲོང་གཙོ་བོ་ཡིན་
པའི་ས་ཁུལ་དུ་ཆགས་ལ། ཞིང་གྲོང་གི་ཤེས་རིག་ཀྱང་དེར་བརྟེན་གྱིས་ཆེ་ཆེར་
འཕེལ་བར་གྱུར། །དེ་ཕྱིར་ཡུལ་གྱིས་ཆེ་ཆེར་བསྐལ་བའི་རྐྱེན་གྱིས་འབྲོག་པའི་
ཡུལ་སྲོལ་དང་། ཐོན་སྐྱེད། ཤེས་རིག་སོགས་སྲིད་ལ་དབང་བསྒྱུར་བའི་རྒྱལ་
བློན་རྣམས་ཀྱི་འདུ་ཤེས་ལས་རིང་དུ་དོར་ལ་ཉེ་བ་མ་ཟད། རྒྱལ་བློན་གྱི་ཁེ་ཕན་
དང་། གྲོང་པའི་འཚོ་བ། ཕྱིས་སུ་ཡང་དགོན་སྡེའི་བདེ་སྡུག་རྣམས་བོད་ཀྱི་ལོ་
རྒྱུས་ཀྱི་དཀྱིལ་སྙིང་དུ་གྱུར་ལ་འབྲོག་པ་དང་དེའི་ཤེས་རིག་རིམ་གྱིས་བས་
མཐར་ལྷུང་། དེ་ནས་བཟུང་ད་བར་དུ་བོད་ཀྱི་ལོ་རྒྱུས་བསྟན་བཅོས་དང་།
ཆོས་འབྱུང་། དཀར་ཆག་སོགས་མ་ལུས་པར་རྒྱལ་བློན་གཙོ་བོར་བརྗོད་པ་
འམ། དགོན་སྡེ་དང་གྲུབ་མཐའི་བྱུང་བ་བརྗོད་པ། ཡང་ན་བོད་ཀྱི་ཆོས་སྲིད་
གཉིས་ཀྱི་ཡོན་བདག་གཙོ་བོར་གྱུར་བའི་ཞིང་གྲོང་གི་ལོ་ རྒྱུས་གནས་ཚུལ་
སོགས་བརྗོད་པ་ལས་འབྲོག་པའི་ལོ་རྒྱུས་དང་དེའི་ཤེས་རིག་བརྗོད་པའི་ལོ་རྒྱུས་
ཧ་ཅང་མཐོང་དཀའོ། །
དེ་བཞིན་དུ་འབྲོག་པའི་ཤེས་རིག་གི་མཚོན་ཚབ་སྟེ་གེ་སར་སྒྲུང་གི་རིག་
གནས་ཀྱང་བོད་ཀྱི་ཤེས་རིག་གི་གྲལ་ནས་རྒྱང་མཐར་སྤྲད་པར་གསལ་ལ། ད་
ལྟའི་བར་དུ་བོད་མིས་འབྲོག་པའི་ཤེས་རིག་ལ་མཐོང་ཆུང་བྱེད་པ་ཡང་འདི་དང་
ཐད་གར་འབྲེལ་བ་ཡོད་སྙམ། །
གཉིས་ནས་གེ་སར་ནོར་བུ་དགྲ་འདུལ་བྱ་བའི་སྐྱེས་བུ་དེ་བོད་ཀྱི་ལོ་རྒྱུས་
བསྟན་བཅོས་མང་པོའི་ཁྲོད་དུ་འཁོད་མེད་པ་ནི། གེ་སར་བྱ་བའི་སྐྱེས་བུ་ཞིག་
འཁྲུངས་མ་མྱོང་བའམ་ཡང་ན་འཚོ་བཞུགས་གནང་མ་མྱོང་བ་མ་ཡིན་ཏེ། གེ་
སར་འཁྲུངས་ཡུལ་ནི་ཡུལ་དབུས་གཙང་ལས་ཚེ་ཆེར་གྱིས་བའི་མདོ་ཁམས་ས་
ཆ་ཡིན་པ་མཁས་པ་དག་གི་གསུང་སྒྲོས་དང་སྒྲུང་གི་བཤད་ཚུལ་རྣམས་ཕལ་
232



ཆེར་གཅིག་མཐུན་དུ་སྣང་སྟེ། དེ་ཡང་ཧོར་གླིང་གཡུལ་འགྱེད་དུ། ཤར་ཁྲ་བོ་
གླིང་གི་ས་ཆ་དེ། ། ས་ལ་ས་བཙན་བཤད་པས་ན། ། རྨ་སྟོད་རྩེ་ལྷ་བཅུ་གསུམ་
གདའ། །རྨ་སྨད་མཐོན་པོ་དགུ་བསྒྲིལ་གདའ། ། རྨ་རྫ་ཟེར་མོའི་སྒང་དྲུག་
གདའ། །རྨ་ཕུ་སེང་ཆེན་ཁོག་པ་གདའ། །ཕུ་དྲུག་དར་ལུང་ཕྱུག་མོ་གདའ། །
རྨ་ཉིན་ལུང་བྲག་ དཀར་དགུ་སྒྲིལ་ གདའ། ། སྲིབ་ལུང་ནགས་རྒྱལ་ ཕྱུག་མོ་
གདའ། །རྨ་སྨད་ལྷ་ལུང་སུམ་མདོ་གདའ། །རྨ་སྐེད་ལུ་གུའི་རྩེ་ར་གདའ། །
སྲིབ་པ་ཁོག་མའི་རོག་རྫོང་གདའ། །རྨ་རི་མོ་བཞི་འདུས་ས་ཆ་འདའ། ། ས་
གྲགས་པ་ཅན་ནི་དེ་ཙམ་གདའ། །ཞེས་ཁྲ་མོ་གླིང་དེ་རྨ་ལུང་གསེར་ལྡན་རིང་
མོའི་འབབ་རྒྱུད་སྟོད་སྨད་བར་གསུམ་དང་། རྨ་སྟོད་རྫོང་ཁོངས་ཀྱི་རི་བོ་ཧུ་ལུ་
ལ་སྟག་རྩེ་ དཀར་ལྷའི་ལྷ་རྩེ། ཀླུ་ནག་གདོང་རྩེ། བོང་ཚང་གཡུ་རྩེ། རྡོ་
ནག་མདོང་རྩེ། གཡག་རྔའི་ལབ་རྩེ། དམར་ལ་མཚར་རྩེ། ཡུག་གི་མཛོ་མོ་རི་
རྩེ། མཚོ་བར་དཀར་རྩེ། ཡག་ར་སྟག་རྩེ། གངས་ཆགས་སྤུ་ལ་སྟག་རྩེ། རྒྱ་
གདའ་བྱེ་མ་སྟག་རྩེ། སྟོང་གི་བྲག་དཔར་ལྷ་རྩེ་སོགས་དང་། རྨ་སྨད་ཀྱི་རི་བོ་
མཐོན་པོ་བྲག་རིའི་མར་རྒམ་མཐོན་པོ་དང་ཁོ་ཏེའི་ཤེས་སྙིང་མཐོན་པོ། བོ་
ཏེའི་ཤ་བྲན་མཐོན་པོ། ཆ་ཡི་དུང་ར་མཐོན་པོ། ཆུ་དཀར་གསལ་རི་མཐོན་པོ།
གངས་རིའི་གསོལ་དཔོན་མཐོན་པོ། ཏོང་གི་ཏོང་རི་མཐོན་པོ། མུན་མོས་
གསེར་ཏེས་མཐོན་པོ། སྒྲོག་ འཇོང་ རི་ བྱོར་མཐོན་པོ་ སྟེ་མཐོན་ པོ་ དགུ་
བསྒྲིགས། རྨ་ཉིན་གྱི་བྲག་ར་དགུ་སོགས་གྲགས་པ་དཀར་པོའི་དབྱར་རྔའི་སྒྲ་
དབྱངས་ད་ལྟའི་བར་དུ་མ་ཉམས་པར་ཡོད་པར་བསྟན་པ་དང་། 1འཛམ་གླིང་
སྤྱི་བསང་སོགས་སྒྲུང་དཔེ་སྔ་ཤོས་དག་ཏུ་ཁྲ་མོ་གླིང་གི་མཁར་སེང་འབྲུག་སྟག་
རྩེ་དེ་རྨ་ཆུ་སྔོན་མོ་གཡས་སུ་འཁྱིལ་བའི་དྲ་མིག་དང་། རྨ་ཆེན་གངས་ཀྱི་རི་བོ་
《སྒྲུང་དཔྱད་སྙིང་གི་ལེགས་སྐྱེས།》 ཤོག་ངོས༢ནས༤བར།
233



རྔམས་པར་འགྱིང་བའི་གཡོན་ངོས་ན་ཡོད་པར་བསྟན་པ་དང་། ཡང་འཁྲུངས་
གླིང་ལས། འཛམ་གླིང་ས་ཡི་ལྟེ་བ། །མདོ་ཁམས་གླིང་ཁྲི་བར་མ། ། རྨ་ཡུལ་
གླིང་གི་ར་བ། ཞེས་དང་། ཞེས་སོགས་འབྱུང་ལ། སི་ཏུ་ཆོས་ཀྱི་འབྱུང་གནས་
ཀྱི་ཞལ་ནས་ཀྱང་། གླིང་གི་ཡུལ་ཞེས་བྱ་བ་འདི་ནི་སྒང་དྲུག་ལས་ཟལ་མོ་སྒང་དུ་
གྲགས་པ་སྟེ། ཆུ་བོ་ཆེན་པོ་བཞི་ལས་འབྲི་དང་ཤར་ཟླའི་ཆུ་ཀླུང་ཆེན་པོ་གཉིས་
ཀྱི་བར་དུ་ཆུད་པ། བདེ་གཤེགས་ཕག་མོ་གྲུབ་པ་དང་། ཀཿཐོག་པ་དམ་པའི་
མཚན་ཅན་དང་། གྲུབ་ཆེན་གསལ་སྟོང་ཤོ་སྒོམ་དང་། གྲུབ་པའི་དབང་ཕྱུག་
ཀརྨ་པཀྴི་དང་། རྒྱལ་བའི་སྲས་པོ་སྤོམ་བྲག་པ་ལ་སོགས་པ་གྲུབ་པ་བརྙེས་པའི་
རྡོ་རྗེ་སློབ་དཔོན་མང་པོ་བསམ་བཞིན་དུ་སྲིད་པ་ཉེ་པར་བཟུང་ཞིང་། དེ་དག་
ལ་སོགས་པ་མཁས་ཤིང་གྲུབ་པའི་རྒྱལ་བའི་སྲས་པོ་མང་པོས་ཞབས་ ཀྱིས་
བཅགས་ཤིང་བྱིན་གྱིས་བརླབས་པས་སྐྱེ་དགུ་རྣམས་རང་བཞིན་གྱིས་དགེ་བ་
ཅན་དུ་གནས་པའི་ཡུལ། སློབ་དཔོན་པདྨ་སཾ་བྷ་ཝ་ལ་སོགས་པའི་སྤྱན་སྔར་
དམ་མནོས་ང་འི་འབྱུང་པོ་ཆེན་པོ་དཀར་ཕྱོགས་ལ་དགའ་བ་རྣམས་ཀྱིས་ཡོངས་
སུ་སྲུང་ཞིང་བདེ་བར་གཤེགས་པའི་བསྟན་པ་གཙོ་བོར་སྒྲུབ་པ་ཉམས་ལེན་གྱི་
སྒོ་ནས་ཆེས་ཤིན་ཏུ་གསལ་པའི་ཕྱོགས། བསྔགས་པ་དུ་མས་བསྔགས་པར་
འོས་པ་འདི་ཉིད་དོ། ། ཞེས་གླིང་ཡུལ་དེ་རྨ་འབྲི་རིང་མོའི་སྟོད་དུ་ཡོད་པ་
བསྟན་ཞིང་། སུམ་པ་ཡེ་ཤེས་དཔལ་འབྱོར་གྱིས་ཀྱང་། གེ་སར་དེ་སྐྱེས་ཡུལ་
ནི། བར་ཁམས་སྟོང་མས་ནས་ཡར་ལ་རྨ་ཆུ་རྫ་ཆུ་འབྲི་ཆུ་གསུམ་ཡོད་པའི་ནང་
ནས། བར་བ་རྫ་ཆུ་ལ་སྐྱིའི་གཞུང་དང་ཚུ་ལུང་བའི་ཆུ་གཉིས་དང་གསུམ་
འདུས་ཀྱི་མདོ་ཡིན་ཞིང་། ཞེས་རྨ་འབྲི་རྫ་གསུམ་གྱི་ནང་གི་རྫ་ཆུའི་འབབ་
， སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་ 《 སྡེ་དགེའི་བཀའ་འགྱུར་དཀར་
ཆག་》གི་ཤོག་ངོས་༢༨ ༤ནས་བཤུས།
234



གཞུང་སྡེ་དགེའི་སའི་ཆར་གཏོགས་པར་ བཞེད་པ་དང་། གཞན་ཡང་བྲག་
དགོན་པ་བསྟན་པ་རབ་རྒྱས་དང་། ཇོ་ནང་ཏཱ་ར་ན་ཐ། འཇུ་མི་ཕམ་རིན་པོ་
ཆེ་༔ སོགས་ཀྱི་གསུངས་སུ་གེ་སར་འཁྲུངས་ཡུལ་དང་གླིང་གི་ཡུལ་ནི་བོད་ཡུལ་
དབུས་གཙང་གི་ས་ལས་ཆེ་ཆེར་རིང་བའི་རྨ་འབྲི་རྫ་གསུམ་གྱི་འབབ་ཡུལ་ཏེ་
མདོ་ཁམས་ཀྱི་སའི་ཆར་ཡོད་པ་མཐུན་བཞེད་དུ་གྲུབ་ཞིང་། བོད་ཀྱི་རབ་བྱུང་
དང་པོའི་ཡས་མས་ཏེ་གེ་སར་འཚོ་གཞེས་གནང་སྐབས་སུ་ཡུལ་དེ་གའི་མི་
རྣམས་ད་དུང་འབྲོག་ལས་ལ་གཞོལ་བ་ལས་གཞན། སངས་རྒྱས་ཆོས་ལུགས་
ཀྱི་གྲུབ་མཐའ་ཡང་དེ་གར་ཕལ་ཆེར་སླེབས་མེད་པ་དང་། བོད་ཀྱི་རྒྱལ་པོའི་
མངའ་ཁྲིམས་ཡང་དེ་གར་ཆེ་ཆེར་དར་ཐུབ་མེད་པས་ཡུལ་མཐའ་འཁོབ་རྩིས་
མེད་འདང་མེད་ལྟ་བུར་ལུས་ཡོད་པ་གདོན་མི་ཟ་བ་མ་ཟད། སྐབས་དེར་ལོ་
རྒྱུས་ཀྱི་བསྟན་བཅོས་མཛད་མཁན་གྱི་མཁས་པ་མང་ཆེ་བ་དབུས་གཙང་ཡུལ་
ནས་ཐོན་པས་ན་ཡུལ་གྱིས་བསྐལ་བའི་མཐའ་འཁོབ་ཀྱི་ས་ཆ་དེ་དག་ལ་ཆ་རྒྱུས་
ཆེར་མེད་པའི་རྐྱེན་གྱིས་ས་དེ་གའི་ཡུལ་དཔོན་དང་སྲིད་དབང་བཅས་ཀྱི་གནས་
ཚུལ་ལ་ཡང་ཤེས་རྟོགས་བྲལ། རྒྱུ་རྐྱེན་དེས་སྐབས་དེར་བོད་ཀྱི་བཙན་པོའི་
ཟུར་བལྟའི་རྒྱུ་ཆ་ལས་སུམ་པ་ཡེ་ཤེས་དཔལ་འབྱོར་གྱི《 ནང་དོན་ཐ་སྙད་རིག་གནས་ཀྱི་
གཞུང་གི་དོགས་གནས་འགའ་ཞིག་དྲིས་པའི་ལན་ཕྱོགས་གཅིག་ཏུ་བྲིས་པ་རབ་དཀར་པ་སངས》ཀྱི་སྣ་
རིང་མའི་ཤོག་གྲངས་༡༣ - ༡༦ནས་བཤུས་པའི་གླིང་གེ་སར་དང་དེའི་འཁྲུངས་ཡུལ། སེར་བོ་ཧོར་དང་
ནག་པོ་བདུད་སོགས་ཀྱི་སྐོརལ་གཟིགས་འཚལ།
༡ ཟུར་བལྟའི་དཔྱད་གཞི་ལས། ཧོར་གླིང་འཁྲུག་སའི་ཡུལ་དང་གེ་སར་གྱི་བཞུགས་གནས་
སྐོར་ ཞེས་ བྱ་ བ། བྲག་ དགོན་ པ་ དཀོན་ མཆོག་ བསྟན་ པ་ རབ་ རྒྱས་ ཀྱིས་ བརྩམས་ པའི་ ཤོག་
ངོས༢༧གཟིགས་འཚལ། །
འཇུ་མི་ཕམ་གྱི་ཞལ་ནས། གེ་སར་གྱི་འཁྲུངས་ཡུལ་ནི་འགོ་ལོག་གླིང་ཚང་གི་ས་ཁུལ་ཡིན་
ང་རངོས་འཛིན་ཆ་འཇོག་བྱས་ཆོག་པ་འདུག་ཞེས་པ་གླིང་སྒྲུང་གི་དཔྱད་གཏམ་དཔྱིད་ཀྱི་ཕོ་ཉའི་དབྱངས་
རྟ་བྱ་བ་༢༠༠༥ལོར་བོད་ལྗོངས་བོད་ཡིག་དཔེ་རྙིང་དཔེ་སྒྲུང་ཁང་གིས་པར་བསྐྲུན་བགྱིས་པ་ལས་བཏུས།
235



གདུང་རྒྱུད་མངའ་བདག་དཔལ་འཁོར་བཙན་གྱི་རྒྱུད་པར་གྲགས་ཤིང་། མདོ་
སྨད་ཙོང་ཁའི་ཡུལ་ལ་དབང་བསྒྱུར་བའི་ཇོ་སྲས་སམ་རྒྱལ་སྲས་བྱ་བ་དེ་ཡང་
བོད་ཀྱི་སྔ་རབས་ཀྱི་ལོ་རྒྱུས་བསྟན་བཅོས་སོགས་སུ་མིང་ཙམ་འཁོད་པའམ་ཡང་
ན་མིང་ཙམ་ཡང་སྨོས་མེད་པར་མཐོང་བ་འདིས་ཀྱང་མཚོན་ལ། གེ་སར་ཡང་
ཡུལ་གྱི་རྒྱལ་པོ་ཞིག་ཡིན་ཕྱིར་བསྟན་བཅོས་དེ་དག་ལ་བཀོད་པར་མ་གྱུར་ན་
ཡང་། ཕྱིས་ཀྱི་ལོ་རྒྱུས་དེབ་ཐེར་དག་གམ་མདོ་སྨད་ཡུལ་གྲུ་ཁག་ལ་རྒྱུས་མངའ་
བའི་མཁས་ཆེན་དམ་པ་དག་གི་གསུངས་ཆོས་སུ་ཇི་བཞིན་བཀོད་ཡོད། ལྷག་
པར་དུ་བོད་ཀྱི་ལོ་རྒྱུས་ལ་ཅུང་སྔ་བ་རླངས་ཀྱི་པོ་ཏི་བསེ་རུ་ལས། གླིང་གེ་སར་
གྱིས་ཨ་མྱེ་བྱང་ཆུབ་འདྲེ་བཀོལ་བླ་མར་བསྟེན་ཅིང་། ཐེངས་གཉིས་ལ་གླིང་
ཡུལ་དུ་གདན་ཞུ་གནང་པ་སོགས་ཧ་ཅང་གསལ་བར་བཀོད་ཡོད་པ་མ་ཟད།
གེ་སར་གྱིས་ཆོས་ཀྱི་མཆོད་ཡོན་དུ་འབུལ་བ་བླ་ན་མེད་པ་མཛད་པ་ལས་གེ་སར་
ལོ་རྒྱུས་དངོས་ཀྱི་མི་ཞིག་ཡིན་པ་བསྟན་པ་མ་ཟད། གླིང་གི་དཔའ་རྟུལ་རྣམས་
ཀྱིས་འབུལ་བ་མཛད་པ་ཡང་ཇི་བཞིན་གསལ་བ་དེ་རུ། སེང་བློན་གྱིས་ཁྲ་བོ་
གཡང་ལུགས། ཁྲ་རྒན་གྱིས་ཐོག་རྒྱུགས་དཀར་པོ། ཁྲོ་ཐུང་གིས་ཤང་ལང་
ནག་པོ། ལྡོམ་བུའི་དཀར་མོ་རུབ་གདུགས། ཞལ་དཀར་གྱིས་གངས་དཀར་ལྷ་
རྩེ། བན་དེས་གཡུལ་དམར་འོད་གསལ། ཤེལ་རིས་གསེར་གྱི་མཆོད་རྟེན་
ཕུལ། གླིང་གི་གཙོ་བོ་སུམ་ཅུ། ཐུལ་པ་སུམ་ཅུ། སྟག་ ཤར་སུམ་ཅུ། བླ་
མཆོད་སུམ་ཅུ། མོ་བཙུན་སུམ་ཅུ་རྣམས་ཀྱིས། མི་རེས་འབུལ་བ་རེ། ཞུ་བ་
236



རེ་བྱས། །ཞེས་འབྱུང་བ་ཀུན་གཟིགས་ལྔ་བ་ཆེན་པོས་ཀྱང་ཚད་མར་འཛིན་
པ་དཔེར་ན། (མཚོ་བཟང་ལྷ་གཟིགས་)འདིའི་སྲས་ཨ་མི་བྱང་ཆུབ་འདྲེ་
འཁོལ་ཏེ། དགུང་ལོ་བརྒྱད་ལ་ཨོ་རྒྱན་དུ་བྱོན་པ་དང་། སྲིན་པོ་བཏུལ་ནས་
ཕྱིར་བྱོན་པའི་ཚེ་ཡི་དམ་གྱི་ལྷ་ཞལ་གཟིགས་པ་དང་། གེ་སར་གྱིས་གླིང་ཡུལ་དུ་
ལན་གཉིས་གདན་དྲངས་པའི་ཕྱི་མའི་ཚེ། ཕ་བོང་གྲ་བ་རྟ་འདྲ་བ་ལ་ཆིབས་
ནས་ཕྱོགས་བཞིར་གདོན་ཆེན་པོ་བཞི་བཏུལ་བ་སོགས་རྫུ་འཕྲུལ་མཐའ་ཡས།
གཞན་ཡང་ཀ་ཐོག་རིག་འཛིན་ཚེ་དབང་སོགས་མཁས་ཆེན་དུ་མས་ཀྱང་གེ་
སར་ གྱིས་ ཨ་མྱེ་བྱང་ཆུབ་འདྲེ་བཀོལ་བླ་མར་བསྟེན་ཚུལ་བཞེད་པ་》 དང་།
པཎ་ཆེན་བློ་བཟང་དཔལ་ལྡན་ཡེ་ཤེས་ཀྱིས་གེ་སར་སྨྲ་ཏི་དང་དུས་མཉམ་པར་
བཞེད་པ་༔ སོགས་ཀྱིས་གེ་སར་ལོ་རྒྱུས་དངོས་ཀྱི་མི་སྣ་ཞིག་ཡིན་པ་ར་སྤྲོད་བྱས་
ཡོད་ལ། ལོ་རྒྱུས་ཀྱི་བསྟན་བཅོས་ཁྲོད་དུ་གེ་སར་གྱི་མཛད་རྗེས་མ་འཁོད་པ་ནི་
གཙོ་བོ་མདོ་སྨད་ཡུལ་ཀྱི་ལོ་རྒྱུས་ལ་ཆ་མེད་པའི་མཚོན་རྟགས་ཡིན་པའམ་ཡང་
T ཟུར་བལྟའི་རྒྱུ་ཆ་ལས། བོད་ལྗོངས་སྤྱི་ཚོགས་ཚན་རིག་ཁང་བོད་ཡིག་དཔེ་རྙིང་རྩོམ་སྒྲིག་
ཁང་གིས་པར་དུ་བསྐྲུན་པའི་《རླངས་ཀྱི་པོ་ཏི་བསེ་རུ་རྒྱས་པ། 》བྱ་བའི་ཤོག་ངོས45 - 58ནས་བཤུས་
པའི་བྱང་ཆུབ་འདྲེ་བཀོལ་དང་གླིང་གེ་སར་མཆོད་ཡོན་དུ་འབྲེལ་བ་ལ་སོགས་པའི་སྐོར། ཞེས་པར་
གཟིགས་འཚལ། །
《 བོད་ཀྱི་དེབ་ཐར་དཔྱིད་ཀྱི་རྒྱལ་མོའི་གླུ་དབྱངས།》 ཤོག་ངོས་༡༢༢ནས་བཏུས་པའི་གླིང་
གེ་སར་གྱིས་ཨ་མི་བྱང་ཆུབ་འདྲེ་བཀོལ་གདན་དྲངས་པའི་སྐོར་བྱ་བར་གཟིགས་འཚལ།
《 བོད་ཀྱི་ལོ་རྒྱུས་དེབ་ཐེར་ཁག་ལྔ་ལས་རྒྱལ་བའི་བསྟན་པ་རིན་པོ་ཆེ་བྱང་ཕྱོགས་སུ་འབྱུང་
བའི་རྩ་ལག་བོད་རྗེ་ལྷ་བཙན་པོའི་ གདུང་ རབས་ཚིག་ཉུང་དོན་གསལ་ ཡིད་ ཀྱི་ མེ་ ལོང་། 》 ཐོག་
ངོས༦༩ པའི་གླིང་གེ་སར་བྱུང་བའི་དུས་དང་གང་གི་རྣམ་སྤྲུལ་ཡིན་པའི་སྐོརཁྱུ་བར་གཟིགས་འཚལ། །
《མདོ་སྔགས་ཀྱི་གནད་རྣམས་ལ་དྲི་བ་ཞུས་པའི་ལན་རྣམས་ཆབས་ཅིག་ཏུ་བསྡུས་པ་
བཞུགས་སོ། །དཔེ་ཆ་སྣ་རིང་མ ཤོག་གྲངས༥བའི་གླིང་རྗེ་གེ་སར་དང་པཎ་ཆེན་སྨྲ་ཏི་གཉིས་དུས་
མཉམ་ཡིན་པའི་སྐོར་བྱ་བར་གཟིགས་འཚལ། །
237



ན་མདོ་སྨད་ཡུལ་ཀྱི་ལོ་རྒྱུས་ཉིད་བོད་སྤྱིའི་ལོ་རྒྱུས་བསྟན་བཅོས་ཀྱི་གླེགས་བམ་
ཡོངས་སུ་རྫོགས་པའི་ཁྲོད་ཀྱི་ལེའུ་ཆེན་པོ་ཞིག་ཏུ་མ་མཐོང་བའི་སྐྱོན་དུ་སྣང་བ་
ལས་ཅང་མ་མཆིས། དེར་མཁས་དབང་དམུ་དགེ་བསམ་གཏན་གྱིས་བོད་ཀྱི་
ལོ་རྒྱུས་ཀུན་དགའི་མེ་ལོང་ཞེས་བྱ་བར་མདོ་སྨད་ཀྱི་ལོ་རྒྱུས་ཉིད་བོད་སྤྱིའི་ལོ་
རྒྱུས་དང་སྦྱར་ནས་མཛད་པ་དེར་ཙོང་ཁའི་རྒྱལ་པོ་ཇོ་སྲས་དང་གླིང་གེ་སར་
རྒྱལ་པོ་གཉིས་མདོ་སྨད་ཡུལ་དུ་དབང་བསྒྱུར་བའི་རྒྱལ་པོ་ཆེན་པོ་གཉིས་ཡིན་
པར་འཁོད་པ་འདི་དོན་ལ་གནས་ཤིང་ཧ་ཅང་ཡིད་རྟོན་རུང་བའི་གནས་སུ་
མཆིས་སོ། །
རྡོ་བརྐོས་སྟེང་གི་གེ་སར་རྒྱལ་པོ།
ཡང་ཁོང་གིས། གླིང་གེ་སར་འདི་མདོ་ཁམས་སུ་སྐུ་འཁྲུངས་ཏེ་དཔའ་
རྩལ་རབ་ཏུ་རྒྱས་ནས་ཕྱོགས་བཞི་དགྲ་བཞི་འདུལ་མཁན་གྱི་མི་དཔའ་བོ་ཞིག་
238



ཡིན་པས་སྙན་པའི་གྲགས་པ་ཡོངས་སུ་ཁྱབ། དེ་མི་ངོ་མ་ཡིན་མིན་གྱི་དོགས་པ་
སྔོན་གྱི་མཁས་མཆོག་སུ་ལའང་སྐྱེས་མ་མྱོང་། འོན་ཀྱང་བར་སྐབས་ཤིག་ནས་
བཟུང་། དངོས་དོན་ལ་ཞིབ་འཇུག་མེད་པའི་གཏམ་སྣ་ཚོགས་ཤིག་སྨྲ་བ་རྣ་
བའི་ལམ་དུ་སོན་ཞེས་གསུངས་པ་ནི་ཧ་ཅང་ཐུགས་མེད་པའི་མཁས་པའི་
གཏམ་ཡང་དག་གོ ། །
ཡང་དོགས་གནད་གཉིས་པ་ནི། དེང་སང་མི་མང་པོ་ཞིག་ལ་ཡིན་མིན་
ལེགས་ཉེས་བརྟག་པའི་ཤེས་རབ་ཀྱི་རྩལ་མ་སྨིན་བཞིན་དུ་གཞན་གྱི་གཏམ་
ཆལ་ཆོལ་དང་ཚིག་དུམ་དུམ་རང་གི་མིད་པའི་རྒྱན་དུ་བཏགས་ནས། གཞན་
ལ་རྒོལ་བ་དང་འཁུ་བའི་ལས་ལ་རྩོམ་པ་མི་ཉུང་བ་ཞིག་མཆིས་ཏེ། དེ་ཡང་དགེ་
ཆོས་ཀྱི་གསུང་འདི་ལ་མང་པོ་ཞིག་གིས་གོ་བ་ཕྱིན་ཅི་ལོག་ཏུ་ལེན་པ་མཐོང་སྟེ།
དེབ་དཀར་དུ། གངས་ཀྱི་སེང་གེ་གར་ཡང་མ་མཆིས་ཤིང་། ། གེ་སར་རྒྱལ་པོ་
གུད་དུ་མི་བཞུགས་མོད། ། སྒྲོ་བཏགས་སེམས་ལ་དངོས་སུ་སྣང་བ་འདི། །
སྙན་ཚིག་སྒྲ་ཡི་བརྗོད་བྱར་ཅིས་མི་རུང་། །ཞེས་བྱ་བ་འདིར་མ་རྟོགས་པ་དང་
ལོག་རྟོག་གི་དྲི་མས་གོས་བའི་གང་ཟག་རེ་འགས་ཚིག་དེ་ལ་བརྟག་དཔྱད་མེད་
པར་དགེ་ཆོས་རིན་པོ་ཆེས་ཀྱང་གེ་སར་རྒྱལ་པོ་བྱ་བ་ཞིག་བྱུང་མ་ཉུང་བར་ཁས་
ལེན་པར་གོ་བ་ལེན་ན་ཡང་། རྒན་གཅོད་པ་དོན་འགྲུབ་ལགས་ཀྱིས་དེ་ལ་
དགག་ལེན་སྤྲད་པ་དོན་ལ་གནས་ཏེ། ཁོང་གིས་འདི་སྒྲོ་བཏགས་སེམས་ལ་
དངོས་སུ་སྣང་བའི་གེ་སར་རྒྱལ་པོ་བྱ་བ་ལོགས་སུ་མེད་ཟེར་བ་ལས་གེ་སར་ལོ་
རྒྱུས་ཐོག་བྱུང་མ་ཉུང་ཟེར་བ་མིན། དེ་ཡང་གེ་སར་བྱ་བ་ལོ་རྒྱུས་ཐོག་བྱུང་བའི་
མི་ངོ་མ་ཞིག་ཡིན་ན་ཡང་། དེ་ཉིད་ལྷ་སྒྲུང་གི་རྣམ་པ་དང་སྒྲོ་བཏགས་ཀྱི་ཆས་
བརྒྱན་ནས་སྒྱུ་རྩལ་རང་བཞིན་ལྡན་པའི་སྙན་ངག་གི་བརྗོད་བྱར་བཀོད་ན་མི་
ཆོག་པ་གང་ཡང་མེད་ཟེར་བ་ལས། དོན་དུ་གེ་སར་རྒྱལ་པོ་བྱ་བ་ཞིག་ལོ་རྒྱུས་
སྟེང་དུ་བྱུང་མ་ཉུང་བར་བསྟན་པ་ག་ལ་ཡིན། དེར་ལྡོང་ནོར་སྡེ་མཆོག་གི་ཚིག་
239



འདིའི་དཔྱད་པ་དེ་བས་ཀྱང་ཡིད་བརྟན་འཕེར་འོས་པ་ཞིག་སྟེ། ཁོང་གིས།
རི་བོ་གངས་ཅན་པའི་ནགས་ཁྲོད་ཀྱི་སེང་གེ་ལས་གཞན་པའི་གངས་སེང་ཞིག་
ཐུན་མོང་པའི་སྣང་ངོར་གར་ཡང་མེད་ལ། མདོ་ཁམས་རྨ་ཡུལ་དུ་བྱུང་བའི་
བོད་མི་རིགས་ཀྱི་ཕུལ་བྱུང་དཔའ་བོ་གེ་སར་ནོར་བུ་དགྲ་འདུལ་དེ་ལོ་རྒྱུས་སྟེང་
གི་མི་ངོ་མ་ཞིག་ཡིན་པ་ལས་མིའི་སྤྱི་ཚོགས་ཀྱི་འཚོ་བ་ལས་གུད་དུ་སྟེ་ལོགས་སུ་
གར་བའི་“ ལྷའི་སྤྲུལ་པ” ཞིག་དང་། སྐྱེ་མེད་འཆི་མེད་ཀྱི་ “ འཕགས་པ་
ཞིག་ད་ལྟ་ད་དུང་ཀུན་ཏུ་རྒྱུ་བའི་མི་མ་ཡིན་གྱི་རིགས་སུ་གྱུར་པའི་གཞི་བདག་
ཅིག་བཅས་གཏན་ནས་མ་ཡིན་ལ། ཚུལ་དེ་ལྟར་དུ་ཞུགས་ཀྱང་མི་སྲིད་མོད། །
འོན་ཀྱང་། སྒྱུ་རྩལ་མཁན་གྱིས་སྒྱུ་རྩལ་གྱི་ལམ་ནས་དངོས་ཡོད་མིའི་འཚོ་བར་
འཆར་ཡན་གྱི་སྒྲོ་བཏགས་སྣ་ཚོགས་བྱས་པས། ཀློག་པ་པོའི་སེམས་ལ་མི་ཡུལ་
ལས་འཕགས་པའི་ཡུལ་ལྗོངས་དང་“ ལྷའི་རྫུ་འཕྲུལ་” གྱི་སྣང་བརྙན་ལྟ་བུ་ཞིག་
དངོས་སུ་སྣང་བ་ལྟར་དུ་གྱུར་ཡོད་པ་འདི་ནི་གེ་སར་གྱི་སྒྲུང་ཁོ་ན་མ་ཡིན་པར་
རྒྱལ་ཁབ་ཕྱི་ནང་གི་མཁས་པ་རིམ་བྱུང་གིས་བརྩམས་པའི་ལོ་རྒྱུས་ཀྱི་སྙན་ངག་
ཐམས་ཅད་ཀྱི་ཚིག་སྦྱོར་ལ་ཡོད་པའི་ཐུན་མོང་གི་ཁྱད་ཆོས་ཤིག་ཡིན་ལ། སྙན་
ངག་གི་གཞུང་ལྟར་ན་ཚིག་རྒྱན་སྦྱོར་སྟངས་ཀྱི་ཆ་ནས་རྗོད་བྱེད་སྒྲ་ཡི་ཐབས་དུ་
མ་ལ་བརྟེན་ནས་བརྗོད་བྱའི་དོན་དེ་གསལ་བར་སྟོན་པ་ནི་དགོས་ངེས་ཤིག་
ཡིན་པས། གེ་སར་གྱི་སྒྲུང་སོགས་ལའང་བརྗོད་དོན་གྱི་ཁྱད་ཆོས་མཆོག་ཏུ་
སྟོན་པའི་ཆེད་དུ་རྗོད་བྱེད་སྒྲོ་བཏགས་ཀྱི་རྒྱན་གྱིས་སྤྲས་པ་དེ་མི་འོས་པ་ཞིག་ག་
ལ་ཡིན། །
ནོར་སྡེའི་གླིང་གེ་སར་རྒྱལ་པོའི་རིགས་དང་འཁྲུངས་ཡུལ་ལ་རགས་ཙམ་དཔྱད་པ་ཞེས་པ་
ལས་འབྱུང་པ་《གེ་སར་རིག་པའི་སྐོར་གྱི་དཔྱད་རྩོམ་གཅེས་བསྒྲིགས་》སུ་གསལ། ཀྲུང་གོའི་བོད་ཀྱི་ཤེས་
རིག་དཔེ་སྐྲུན་ཁང་། ༡༩༩༦ལོའི་ཟླ་༥ པར་པར་སྐྲུན་བགྱིས་
240



དོགས་གནད་གསུམ་པ་ནི་། མི་ཚེ་སྟོང་ཟད་དུ་གཏོང་ན་གེ་སར་ཐོབ་
སྒྲུང་ལ་ལྟོས་ཟེར་བ་འདིས་སྐྱེས་བོ་མང་པོ་ཞིག་གི་མགོ་རྙོག་པར་བཟོས་ཤིང་།
གང་ཟག་མི་ཉུང་བ་ཞིག་དེའི་རྗེས་ སུ་ གཡམ་རྒྱུག་བྱེད་པ་མཐོང་ན་ཡང་།
གཏམ་དེའི་ཚིག་ཟུར་དུ་བསྟན་པའི་ཤོབ་སྒྲུང་ཟེར་དོན་ཅི་ཡིན་ནམ་ཞེ་ན། དེ་
གེ་སར་རྒྱལ་པོའི་སྒྲུང་ཉིད་གེ་སར་གྱི་རྟོགས་པ་བརྗོད་པའམ་མཛད་རྗེས་བརྗོད་
པའི་ལོ་རྒྱུས་མ་ཡིན་པ་འམ་ཡང་ན་གེ་སར་གྱི་སྒྲུང་གི་རྟོགས་བརྗོད་དེ་དག་མུ་
ཅོར་གྱི་གཏམ་ཁོ་ན་དང་རྫུན་གཏམ་ཁོ་ན་ཡིན་བྱ་བ་མ་ཡིན་ལ། གཏམ་དེ་
ཐོག་མར་ཆོས་ལུགས་ཀྱི་གྲུབ་མཐའ་སྨྲ་བ་དག་གི་ངག་ལས་འོང་པ་ཧ་ཅང་
གསལ་ལ། ཁོང་ཚོས་གེ་སར་སྒྲུང་ལ་ཤོབ་སྒྲུང་ཞེས་ཟེར་དོན་ནི། གེ་སར་ནི་
བོད་མི་རང་གི་ཤེས་རབ་ཀྱི་རྩལ་ལས་འཁྲུངས་བའི་རིག་པ་ཤ་སྟག་ཡིན་པས།
ཕྱིས་སུ་ཆོས་ཀྱི་ལྟ་བ་དང་གྲུབ་མཐའི་ལྟ་བ་མང་པོ་བསྲེས་ནས་ཆོས་ཀྱི་དགོངས་
དོན་མཚམས་སྦྱོར་དང་དྲིལ་བསྒྲགས་བྱེད་སྤྱད་ལྟ་བུར་གྲུབ་ན་ཡང་། དེ་ཉིད་
རྒྱ་གར་གྱི་སངས་རྒྱས་ཆོས་ཀྱི་བསྟན་བཅོས་ཀྱི་གཞུང་ན་ཚད་མའི་ཆོས་ཡིན་
པའི་སྒྲུབ་བྱེད་ཀྱི་ལུང་དང་རིག་པ་ཅི་ཡང་མེད་པ་དང་། ལུང་དང་རིག་པ་མེད་
ཚེ་ངེས་པར་དུ་རྫུན་ཆོས་སུ་འགྱུར་དགོས་བའི་རྐྱེན་གྱིས་ཡིན་པས་ཤོབ་སྒྲུང་
ཞེས་བརྗོད་དོན་དེར་ཐུག་པ་དང་གཅིག ། གཉིས་ནས་གེ་སར་གྱི་སྒྲུང་ནི་
བལྟས་ན་ཡིད་འགུགས་ཤིང་། ཉན་ན་རྣར་སྤྲོ་བ་བཅས་ཀྱི་ཁྱད་ཆོས་ལྡན་པས།
དེས་ཆོས་གྲྭ་ཁག་ཏུ་སྦྱངས་བརྩོན་གྱི་ལས་ལ་གཞོལ་བའི་གྲྭ་བཙུན་དག་གི་ཆོས་
སྦྱོང་བའི་བཀག་ཏུ་གྱུར་བས་བསམ་བཞིན་སྨད་པ་བྱས་བའི་གཏམ་ཡིན་པའང་
རྟོགས་ནུས་སོ། ། །
དེ་ལས་གཞན་ད་དུང་ཁ་ཅིག་གིས། འདི་ལྷ་སྒྲུང་ཞིག་ཡིན་པ་ལས།
དོན་དངོས་ལ་འདི་ལྟ་བུའི་མི་ཞིག་མེད་དོ་ཟེར། དེའི་སྐོར་ལ་རྗེ་དམུ་དགེ་
མཆོག་གིས། གླིང་མི་རེའི་ཁ་ན་སྒྲུང་རེ་ཟེར་བ་ལྟར། གཡུལ་འགྱེད་རེ་རེའི་
241



སྐབས་སུ་དམག་མི་རང་རང་གི་སྣང་ཚུལ་དང་ལྟ་ཚུལ་ཅུང་རེ་མི་འདྲ་བའི་
དབང་གིས་སྒྲུང་གླུ་དག་ལ་ཁྱད་པར་ཅུང་རེ་ཡོད་པ་དང། མཁས་པ་སོ་སོས་
ལེགས་བཅོས་བྱས་པ་དང་། ལྷ་སྒྲུང་བསྲེས་པ་འགའ་རེ་ཡོད་པ་མ་གཏོགས་
གཞི་རྩའི་ཐོག་སྒྲུང་གི་ནང་དུ་བཤད་པ་བཞིན། མི་དཔའ་བོ་ལག་རྗེས་ཅན་
ཞིག་ཡིན་པ་ནི། དེའི་ལག་རྗེས་དང་། རྗེས་ཤུལ་གྱི་དངོས་རྫས། ཕ་ཡུལ།
མི་རྒྱུད། མི་སྡེ་དང་བཅས་པ་ད་དུང་མངོན་སུམ་དུ་ཡོད་པ་འོག་ཏུ་འཆད་པར་
འགྱུར་རོ། །་
ཡང་ཁ་ཅིག་གིས་དེབ་ཐེར་དུ་བཀོད་པ་ལྟར་ན། བོད་ཀྱི་གེ་སར་ཟེར་བ་
དེ་ནི་མི་རིགས་གཞན་ཞིག་ཡིན་ཏེ། བོད་ཀྱི་བྱང་ཕྱོགས་ཀྱི་མི་རིགས་ཤིག་ཡིན་
པ་དང་། དྲག་རྩལ་ཅན་གྱི་མིང་རེད། མི་རིགས་དེ་ནི་རྒྱུན་པར་བོད་ལ་བཙན་
འཛུལ་བྱེད་མཁན་ཞིག་རེད། དེབ་ཐེར་མཁས་པའི་དགའ་སྟོན་ལས། རྒྱ་ནག་
རྒྱལ་བོ་ ཤིང་ལ་སྦྲུལ་འཁྱིལ་འདྲ། ། གེ་ སར་རྒྱལ་ བོ་ ཤིང་ ལ་རྟ་བཏགས་པ་
འདྲ། །ཞེས་དང་། པདྨ་བཀའ་ཐང་དུ་རྒྱ་གར། རྒྱ་ནག ཨོ་རྒྱན། སྟག་
གཟིགགེ་སར་སོགས་ཟ་ཧོར་ལ་སོང་ཞེས་བྲིས། འདི་དག་གི་ནང་དུ་གེ་སར་ནི་
བྱང་ཕྱོགས་ཀྱི་རུ་དཔོན་གྱི་སྤྱི་མིང་རེད། སྲོང་བཙན་གྱིས་རྒྱ་བཟའ་ཀོང་ཇོ་
སློང་དུས་ཡང་“ གེ་སར་དམག་གི་རྒྱལ་བོ་ཡོད” ཅེས་བྲིས་ཏེ། མཐོང་རྒྱ་དང་
ཞིབ་འཇུག་མེད་པར་ཁ་ཚོན་གཅོད་པ་ལ་དགའ་ནས། སྲོང་བཙན་དུས་ཀྱི་
སོག་པོ་གེ་སར་དམག་གི་རྒྱལ་བོ་དང་། བོད་སིལ་བུར་འཐོར་བའི་དུས་ཀྱི་བོད་
མི་གེ་སར་ནོར་བུ་དགྲ་འདུལ་གཉིས་གཅིག་རེད་སྙམ་པའི་རི་བོང་གནམ་རྡིབ་
ཀྱི་དོགས་པ་འདྲ་བ་ཞིག་སྐྱེས་འདུག དེ་ནི་ར་མགོ་ལུག་སྦྱར་ཡིན་ཏེ། སྔོན་
མཁས་མཆོག་སུ་ལའང་དེ་གཉིས་གཅིག་རེད་སྙམ་པའི་འཁྲུལ་བློ་མ་སྐྱེས་ཤིང་།
སྐྱེ་དོན་ཡང་མེད་དེ། གེ་སར་དམག་གི་རྒྱལ་བོ་ནི་བྱང་ཕྱོགས་སོག་པོའི་ཡུལ་གྱི་
རྒྱལ་བོ་དམག་ཤེད་ཅན་ཞིག་ཡིན་པས། གེ་སར་དམག་གི་རྒྱལ་བོ་ཟེར། དེའི་
242



རྒྱལ་རྒྱུད་ནི་སོག་པོའི་ཨོ་རོད་ཚོ་དྲུག་གི་རྒྱལ་རྒྱུད་རྣམས་ཡིན་ཞིང། རྒྱལ་
དབང་ལྔ་བའི་དུས་སུ་བོད་ཡོངས་ལ་དབང་བསྒྱུར་ནས། བོད་སྲིད་རྒྱལ་དབང་
ལྔ་བར་འབུལ་མཁན་“ བསྟན་འཛིན་ཆོས་རྒྱལ” ཟེར་བའང་དེའི་རྒྱུད་ཡིན་ཏེ།
སྡེ་སྲིད་གཙང་བའི་ལོ་རྒྱུས་ལས་““ སྟག་གཟིག་ནོར་གྱི་རྒྱལ་བོ་ནི། རྒྱ་གར་ཁ་
ཚེའི་མཐའ་ཡི་སོག་པོ་ཕྱིའི་རྒྱ་མཚོ་ཆེན་པོ་ལས་ནོར་བུ་ལོན་པ་འདི་རྣམས་ཡིན་
ཞིང་། བྷ་ཏ་ཧོར་གྱི་རྒྱལ་བོ་ནི་སོག་པོ་གཞུང་དྲུག་ཏུ་གྲགས་པ་དེ་ཡིན་པ་དང་།
གེ་སར་དམག་གི་རྒྱལ་བོ་ནི། ཨོ་རོད་ཚོ་དྲུག་གི་རྒྱལ་རྒྱུད། བསྟན་འཛིན་ཆོས་
རྒྱལ་ནི་འདིའི་རྒྱུད་པ་ཡིན” ཞེས་གསུངས་པ་ལྟར་རོ། ། གནའ་དུས་བོད་མི་
དག་གིས་བྱང་དང་ནུབ་ཀྱི་མི་རིགས་གཞན་པ་རྣམས་ལ་སོག་པོ་ཞེས་སྤྱི་མིང་དུ་
འབོད་པས། སྟག་གཟིག་ལའང་ནུབ་ཕྱོགས་ཀྱི་སོག་པོ་ཞེས་འབོད་དོ། །གེ་
སར་ནོར་བུ་དགྲ་འདུལ་ལ་གེ་སར་ཞེས་པའི་མིང་ཐོགས་ཚུལ་དང་བོད་མི་ཡིན་
ཚུལ་སོགས་འོག་ཏུ་འཆད་པར་འགྱུར་ལ། དེས་ན་མིང་གི་ཐོག་མ་འདྲ་བའི་མི་
ཐམས་ཅད་གཅིག་ཡིན་པར་མ་སེམས་ཤིག་
ཡང་ཡི་གེ་མ་མཐོང་ཡང་རྒྱུས་མེད་ཀྱི་མི་རིགས་གཞན་པ་ཁ་ཅིག་གིས།
གླིང་གེ་སར་ནི་ཁྲི་སྲོང་ལྡེ་བཙན་རེད་ཟེར་གྱིན་འདུག་ཅེས་པའི་གཏམ་ཐོས་སོ།
དེ་ནི་མི་འཐད་དེ། དེ་ལྟ་བུའི་དོགས་པ་སྔོན་གྱི་མཁས་མཆོག་སུ་ལའང་སྐྱེས་མ་
མྱོང་ཞིང་། སྐྱེ་དོན་ཡང་མེད་དེ། ཁྲི་སྲོང་དང་གླིང་སེང་ཆེན་གཉིས་བྱུང་དུས་
དང་སྐྱེ་ཡུལ་དང་། ཕྱག་རྗེས་དང་། མི་དང༌། སྲིད་ཀྱི་ཁྱབ་ཁོངས་སོགས་
གཏན་ནས་མི་འདྲ་བ་ཡིན་ཏེ། བྱུང་དུས། ཁྲི་སྲོང་ནི་བསྟན་པ་སྔ་དར་བོད་
ཁམས་གཅིག་གྱུར་གྱི་སྐབས་ཡིན་པ་སྨོས་མ་དགོས། གླིང་གེ་སར་ནི་བོད་སིལ་
བུར་འཐོར་ནས། དཔའ་བོ་བཙན་ཤེད་ཅན་དང་། མཁས་པ་སྙན་གྲགས་
ཅན་གྱིས་ཚོ་ཤོག་གི་མགོ་བསྡུ་བ་ཙམ་ལས། བོད་སྤྱི་ལ་དབང་བའི་རྒྱལ་པོ་མེད་
པའི་དུས་སུ་བྱུང་བ་ཡིན་པ་ནི། དེས་བསྟེན་པའི་བླ་མ་དང་། དེའི་སྡེ་ཤོག་གི་
243



ལམ་ལུགས། ལྷ་ལ་འབོད་བསྐུལ་དང་མཆོད་གསོལ་གྱི་སྒྲུང་གླུ་སོགས་ཀྱིས་ཤེས་
ལ། སྔོན་གྱི་ལོ་རྒྱུས་རྣམས་ལས་ཀྱང་དེ་འཁྲུངས་དུས་རབ་བྱུང་དང་པོ་ཡས་
མས་སུ་བཙལ་བ་ལས། བསྟན་པ་སྔ་དར་གྱི་དུས་སུ་བྱུང་བ་ཡིན་མིན་གྱི་དོགས་
པ་སྔོན་གྱི་མཁས་མཆོག་སུ་ལ་མ་སྐྱེས་ཤིང་། སྐྱེ་དོན་ཡང་མེད་དོ། །ཞེས་ཨ་
ལགས་དམུ་དགེས་གསུངས་པ་བཞིན་ནོ། །
བཞི་བ། གེ་སར་རྒྱལ་པོའི་སྒྲུང་ཐོག་མར་ཅི་
ལྟར་བྱུང་ཚུལ་བཤད་པ།
དེ་ཡང་གེ་སར་གྱི་སྒྲུང་ཅི་ལྟར་དར་བའི་རིམ་པ་ཡང་མཐར་གཏུགས་
ནས་བཤད་ན་གེ་སར་བྱ་བའི་སྐྱེས་བུ་དེ་ལོ་རྒྱུས་ཀྱི་མི་སྣ་ཞིག་ནས་སྒྲུང་གི་
བརྗོད་བྱའི་མི་སྣ་ཞིག་དུ་ཅི་ལྟར་གྱུར་བའི་ལོ་རྒྱུས་དང་། མི་ནས་ལྷ་རུ་ཅི་ལྟར་
འཕེལ་བའི་ལོ་རྒྱུས་ཡིན། གནད་དོན་འདི་གེ་སར་རིག་གནས་ལ་ཆ་མཚོན་ཧ་
ཅང་གལ་གནད་ཆེ་བ་ཞིག་ཀྱང་ཡིན།
འཛམ་གླིང་སྟེང་ན་ཧའོ་མའི་སྒྲུང་སོགས་སྒྲུང་རབས་ཆེན་པོ་ལྔ་དང་།
རང་རྒྱལ་ལ་གེ་སར་གྱི་སྒྲུང་སོགས་སྒྲུང་རབས་ཆེན་པོ་གསུམ་ཞེས་བརྗོད་སྲོལ་
ཡོད་པ་དེ་དག་ཐམས་ཅད་ཀྱང་། གྲུབ་ཆ་ཆེན་པོ་གསུམ་སྟེ། དངོས་གཞི་སྒྲུང་
དང་། སྒྲུང་བཤད་མཁན་གྱི་སྒྲུང་པ། སྒྲུང་གི་རིག་པ་དེ་སྐྱེད་བྱེད་དམ་རྒྱུན་
བསྲིང་བྱེད་ཀྱི་ཁོར་ཡུག་དང་རྒྱུ་རྐྱེན་གྱིས་མ་ཁྱབ་པ་མེད་དོ། །
སུམ་པ་ཡེ་ཤེས་དཔལ་འབྱོར་གྱི་ཞལ་ནས། གེ་སར་ལོ་རྒྱུས་ནི་དཔེར་ན་
1. ཟུར་བལྟའི་རྒྱུ་ཆ་ལས། དམུ་དགེ་བསམ་གཏན་གྱི་《གླིང་སེང་ཆེན་གྱི་བྱུང་བ་མདོར་
བསྡུས་》ཞེས་པར་གཟིགས་མཛོད། །
244



རྒྱ་ནག་གི་ཧ་ཤང་ཐང་སེང་བླ་མའི་རྣམ་ཐར་དངོས་ནི་གཞན་མཆིས་ཀྱང་དེང་
འཇམ་དབྱངས་ གོང་མ་ཆེན་པོའི་མདུན་ས་ཚུན་ཆད་ དུ་ གཞན་ལོ་རྒྱུས་སྣ་
ཚོགས་ཟློས་གར་བྱེད་པ་དང་། མུ་སྟེགས་རིག་བྱེད་པའི་གཏམ་རྒྱུད་སྣ་ཚོགས་
ལྟར་དུ་གེ་སར་གྱི་སྒྲུང་ཡང་སྒྲོ་བཏགས་སམ་སྙན་ངག་གི་ཚུལ་ལམ་གང་ལྟར་
ཡང་སྣ་ཚོགས་སྨྲ་ན་ཡང་། གེ་སར་ནི་སྡེ་དགེ་སའི་ཆའི་གཡོན་དངོས་ཀྱི་ཁམས་
སྟོད་ཀྱི་གླིང་བའི་སའི་སྐྱིད་ཉི་མ་ཀུན་འཁྱིལ་དུ་སྐྱེས་ཞེས་པ་བཞིན། གེ་སར་
སྒྲུང་ནི་ལོ་རྒྱུས་ཐོག་བྱུང་མྱོང་བའི་སྐྱེས་བུ་གེ་སར་གྱི་མཛད་སྤྱོད་རྣམས་སྙན་པོ་
ངག་གི་རིག་གནས་ལ་སྦྱར་ནས་རབ་བཏགས་སམ་ལྷ་སྒྲུང་གི་རྣམ་པས་བཀོད་
པ་ཞིག་ཡིན་ནོ། །
དེ་ལ་གེ་སར་བྱ་བའི་སྐྱེས་བུ་དེ་ལོ་རྒྱུས་ཀྱི་མི་སྣ་ཞིག་ནས་ལྷ་སྒྲུང་གི་
བརྗོད་བྱའི་མི་སྣ་དང། གེ་སར་གྱི་མཛད་པ་རྣམས་ལོ་རྒྱུས་ནས་སྒྲུང་གི་བདག་
ཉིད་ཅན་དུ་ཅི་ལྟར་གྱུར་རམ་ཞེ་ན། དེ་བོད་ཀྱི་ཤེས་རིག་གི་འཕེལ་འགྲོས་ལ་
འབྲེལ་བ་ཧ་ཅང་ཟབ་མོ་ཡོད། དེར་གེ་སར་ནི་ལོ་རྒྱུས་སྟེང་གི་དངོས་བྱུང་མི་སྣ་
ཞིག་ཡིན་ལ། དེ་ཉིད་ཀྱི་ལོ་རྒྱུས་རྣམ་ཐར་དཔའ་བོའི་བྱུང་བརྗོད་སྙན་རྩོམ་
རིང་མོའམ་སྒྲུང་དུ་གྱུར་བའམ་ལོ་རྒྱུས་ནས་སྒྲུང་དུ་གྱུར་བའི་གོ་རིམ་ནི་བོད་
མིའི་ཤེས་རབ་ཀྱི་ངོ་བོ་དེ་སྙན་ངག་གི་བདག་ཉིད་ཅན་ནས་རྟོག་གེའམ་རྗེས་
དཔག་རིག་པའི་བདག་ཉིད་ཅན་དུ་འཕེལ་བའི་གོ་རིམ་ཡིན། །
གེ་སར་གྱི་སྒྲུང་ནི་གནའ་རབས་བོད་གྱི་སྒྲུང་ལྡེའུ་བོན་གསུམ་གྱི་ནང་གི་
སྒྲུང་གི་རིག་གནས་དང་འབྲེལ་བ་ཡོད་པའི་རིག་པ་ཞིག་ཡིན་ནའང་། དེ་དར་
བའི་ལོ་རྒྱུས་གྱི་གོ་རིམ་དང་། དེའི་བརྗོད་གཞི། སྒྱུ་རྩལ་གྱི་རྣམ་པ། བརྡ་སྤྲོད་
བྱེད་ཀྱི་རིག་ལམ། རིག་གནས་དེའི་ཁྱབ་ཁོངས་རྣམས་གནའ་བོའི་སྒྲུང་ལས་
ཆེས་ཆེར་བརྒལ་བ་ཞིག་ཡིན་པ་ནི་བསྙོན་དུ་མེད་དོ་ཞེས་བརྗོད་ཟིན་པ་བཞིན།
འོ་ན་ཐོག་མར་སྒྲུང་དེ་དར་བའི་གོ་རིམ་ཅི་འདྲ་ཞིག་ཡིན་ནམ་ཞེ་ན།
ht?
8
245



གེ་སར་རྒྱལ་པོའི་སྒྲུང་ནི་བོད་ཀྱི་སྒྲུང་གི་རིག་པ་ཆེས་ཆེར་འཕེལ་བ་དང་།
བོད་ཀྱི་སྤྱི་ཚོགས་དང་རིག་གནས་ཀྱི་མཐུན་རྐྱེན་ངེས་ཅན་ཞིག་འཛོམས་པ་
ལས་བྱུང་བ་ཞིག་ཡིན་པར་མ་ཟད། དེར་འབྲེལ་གྱི་རིག་པའི་ཆ་ལག་ངེས་ཅན་
ཞིག་རྒྱུ་རྐྱེན་རྟེན་འབྲེལ་དུ་གྱུར་བའམ། དེའི་སྔོན་འགྲོའི་ཆ་རྐྱེན་དུ་བརྟེན་
ནས་བྱུང་བ་ཙམ་ལས། གེ་སར་གྱི་ལོ་རྒྱུས་བརྗོད་པའི་གཏམ་སྟེ་གེ་སར་རྒྱལ་
པོའི་སྒྲུང་བྱ་བ་ཞིག་གློ་བུར་ཉིད་དུ་གྲུབ་པ་ཞིག་ག་ལ་ཡིན། འོ་ན་གེ་སར་སྒྲུང་
མ་དར་སྔོན་དུ་བོད་ལ་དཔའ་བོའི་བྱུང་བརྗོད་ཀྱི་སྙན་རྩོམ་རིང་མོ་ཞིག་དར་
བའི་ཆ་རྐྱེན་མ་ལྡན་པ་རེད་དམ་ཞེ་ན། མ་ཡིན་ཏེ། དེ་ཡང་གེ་སར་སྒྲུང་མ་
བྱུང་བའི་སྔོན་ དུ་ བོད་ ལ་ སྒྲུང་ གི་ རིག་ གནས་ ཅི་ རིགས་ ཤིག་ དར་མྱོང་ལ།
དཔའ་བོའམ་རྒྱལ་པོར་མཚན་དུ་བརྗོད་པའི་བོད་ཀྱི་རྒྱལ་རབས་ཀྱི་ལོ་རྒྱུས་
བརྗོད་པའི་སྒྲུང་གཏམ་ཡང་བགྲང་གྱིས་མི་ལང་བ་ཞིག་དར་བས། དེ་རྣམས་
ཀྱིས་ཕྱིས་སུ་བོད་ལ་དཔའ་བོའི་བྱུང་བརྗོད་སྙན་རྩོམ་རིང་མོ་དར་བ་ལ་རིག་
པའི་རྨང་གཞི་བརྟན་པོ་ཞིག་བཏིང་ཡོད་ལ། ལོ་རྒྱུས་ཐོག་གི་སྐྱེས་བོ་ཅི་རིགས་
ཤིག་གེ་སར་ལ་སྦྱར་ནས་བཤད་པའི་གཏམ་ཡང་ཡོད་དེ། དཔེར་ན་གེ་སར་གྱི་
སྒྲུང་ནི་ཆོས་རྒྱལ་ཁྲི་སྲོང་ལྡེ་བཙན་གྱི་མཛད་པ་ལ་དཔེ་བཞག་པའམ་ཡང་ན་ཁྲི་
སྲོང་གི་མཛད་པ་ཉིད་ཡིན་པར་གླེང་བར་དགེ་བའི་བཤེས་གཉེན་དམ་པ་དམུ་
དགེ་བསམ་གཏན་མཆོག་ གིས་དགག་བཞག་ནན་མོ་ སྤྲད་འདུག་བ་ལྟ་བུ་
སོགས་ལ་གཞིག་པས་ཀྱང་ལོ་རྒྱུས་སྟེང་གེ་སར་གྱི་སྒྲུང་ལྟ་བུའི་དཔའ་བོའི་བྱུང་
བརྗོད་སྙན་རྩོམ་རིང་མོ་ཞིག་སྐྱེད་བྱེད་ཀྱི་ས་བོན་དང་རྟགས། མཚན་མ་ལ་
སོགས་གང་རུང་ཞིག་གྲུབ་མྱོང་བ་ལས་གཞན། ད་དུང་བོད་ཀྱི་རྒྱལ་པོ་ཞིག་གི་
སྒྲུང་གཏམ་དང་ལོ་རྒྱུས་ཉིད་དཔའ་བོའི་བྱུང་བརྗོད་སྙན་རྩོམ་རིང་མོར་འགྱུར་
བའི་སྐལ་བའི་ཆ་ཤས་ཙམ་ལྡན་པར་གྱུར་བ་དེ་ལྟ་ན་ཡང་། ལོ་རྒྱུས་དང་རིག་
གནས་ཀྱི་རྒྱུ་རྐྱེན་ཁྱད་པར་ཅན་གྱི་དབང་གིས་འགྲུབ་པར་མ་གྱུར་བ་ཉིད་ནི་
246



བོད་ཀྱི་རྒྱལ་པོའི་ཐོག་མ་གཉའ་ཁྲི་བཙན་པོའི་སྒྲུང་ཡིན་ནོ། དེ་ཡང་སྐབས་
དེར་གཉའ་ ཁྲིའི་ སྒྲུང་ ལ་ ད་ ལྟ་ གཅིག་ མཐུན་ དུ་ བཞེད་ པའི་ དཔའ་ བོའི་
བྱུངབརྗོད་སྙན་རྩོམ་རིང་མོར་འགྲུབ་བྱེད་ཀྱི་ཆ་རྐྱེན་ཅི་རིགས་ཤིག་སྨིན་ཡོད་དེ།
དུས་ཀྱི་དབང་གིས་བྱས་ན་སྐབས་དེ་ནི་མིའི་རིགས་ཀྱི་ལོ་རྒྱུས་ཐོག་དཔའ་བོའི་
བྱུང་བརྗོད་སྙན་རྩོམ་རིང་མོ་དར་ཆེ་བའི་དུས་ཞིག་ཏུ་འཁེལ་ཡོད་ལ། གནའ་
བོའི་ཀི་རུ་སིའི་ཧའོ་མའི་སྒྲུང་དང་། རྒྱ་གར་གྱི་མ་ཧཱ་བྷ་ར་ཏ། ར་མ་ཎའི་
རྟོགས་བརྗོད་ལ་སོགས་པ་ཡང་སྐབས་དེར་དར་ཆེ་བའི་ཕྱིར་དང༌། རང་རེ་
བོད་མིའི་བསམ་བློའི་ཆུ་ཚད་ཀྱང་གོང་གསལ་ལྟར་ལྷའི་དུས་རབས་སམ་སྙན་
ངག་གི་རང་བཞིན་ལྡན་པའི་རྣམ་དཔྱོད་ཅན་ཀྱི་དུས་སུ་ གཏོགས་པ་ལས་
གཞན། ལྷག་དོན་དུ་སྒྲུང་རང་ངོས་ནས་གཞིག་ནའང་གཉའ་ཁྲི་སྒྲུང་ལ་ད་ལྟ་
མཁས་པ་དག་གིས་བཞེད་པའི་དཔའ་བོའི་བྱུང་བརྗོད་སྙན་རྩོམ་རིང་མོའི་ཁྱད་
ཆོས་གསུམ་ག་འཛོམས་པ་འདི་ལྟ་སྟེ། སྤྱིར་དཔའ་བོའི་བྱུང་བརྗོད་སྙན་རྩོམ་
རིང་མོ་ཞིག་ཡིན་ན་ཁྱད་ཆོས་གསུམ་དང་ལྡན་པའི་བདག་ཉིད་ཅན་ཞིག་ཡིན་
དགོས་ཏེ། གང་ཞིག་ཁྱད་གཞི་དེ་ལ་བརྗོད་བྱའི་མི་སྣ་གཙོ་བོ་དེ་ཕྱེད་ཀ་མི་དང་
ཕྱེད་ཀ་ལྷའི་ཁྱད་ཆོས་ལྡན་པ་དང་གཅིག ཚིག་གི་རྒྱ་བཅད་ལྷུག་སྤེལ་མའི་
རྣམ་པས་བཅིངས་པ་དང་གཟབ་རྒྱས་ཅན་གྱི་དོན་བརྗོད་ཀྱི་རང་བཞིན་མ་
ཉམས་པ་ཞིག་ཡིན་པ་དང་གཉིས། བརྗོད་བྱའི་མི་སྣའི་མཛད་སྤྱོད་རྣམས་མི་
རིགས་ཤིག་གམ་རྒྱལ་ཁབ་ཅིག་གི་སྤྱིའི་སྐྱིད་སྡུག་དང་མདུན་ལམ་ལ་སྙེག་པ་
ཞིག་ཡིན་པ་དང་བཅས་ཁྱད་ཆོས་གསུམ་དང་ལྡན་པའི་བདག་ཉིད་ཅན་ཡིན་
དགོས་པར་གསུངས། གོང་གསལ་གྱི་ཁྱད་ཆོས་གསུམ་ལས་གཟབ་རྒྱས་ཅན་གྱི་
དོན་བརྗོད་ཀྱི་རང་བཞིན་ཅན་( 2;$y # narrated in an elevat-
ed style )བྱ་བ་ནི་དཔའ་བོའི་བྱུང་བརྗོད་སྙན་རྩོམ་རིང་མོ་ཀུན་ལ་ཚང་
དགོས་པའི་ཁྱད་ཆོས་གཙོ་བོ་ཞིག་ཡིན་པ་ལས་གཞན་ཧ་ཅང་གལ་འགེངས་ཆེ་
247



བའི་ཁྱད་ཆོས་ཞིག་ཀྱང་ཡིན་ནོ། ། ཅི་ཞིག་ལ་གཟབ་རྒྱས་ཅན་གྱི་དོན་བརྗོད་
རང་བཞིན་ཅན་བྱ་ཞེ་ན། མིའི་རིགས་དང་རྒྱལ་ཁབ་ཅིག་གི་སྐྱེས་བོ་སོ་སོས་
ཐུན་མོང་གིས་ཁ་ལེན་ཞིང་། མིའི་རིགས་ཀྱི་རང་དབང་དང་འདྲ་མཉམ་ལ་
དམིགས་པ་དང་། རྗེས་དཔག་གི་རིག་པས་རྗེས་སུ་བཟུང་བའི་ཁྲིམས་ལུགས་
དང་མཐུན་པའི་དོན་བརྗོད་པ་ཞིག་ལ་གོ་དགོས། །
དེ་ལྟ་བུའི་གཟབ་རྒྱས་ལྡན་པའི་ཁྱད་ཆོས་ཀྱང་གཉའ་ཁྲིའི་སྒྲུང་ལ་ཕལ་
ཆེར་ཚང་ཡོད་ པ་དང་། ཡང་སྤྱིར་མིའི་རིགས་ཀྱི་སྒྲུང་གི་རིག་པའི་འཕེལ་
འགྲོས་ལ་ལྷའི་དུས་རབས་དང་། དཔའ་བོའི་དུས་རབས། མིའི་དུས་རབས་
སོགས་དུས་རིམ་གསུམ་བརྒྱུད་པར་མཁས་པ་ཆེན་པོ་ཝེ་ཁོ་ (Giambatista
Vico 1668 - 1744) ཡིས་གསུངས་པ་བཞིན་གཉའ་ཁྲིའི་སྐབས་དེ་ཡང་
བོད་འདི་རུས་རྒྱུད་ཚོ་བ་ནས་གཅིག་གྱུར་གྱི་མི་རིགས་ཤིག་ཏུ་འགྱུར་བཞིན་
པའི་སྐབས་ཡིན་པས་ལྷའི་དུས་རབས་ནས་དཔའ་བོའི་དུས་སུ་བར་བརྒལ་བྱེད་
པའི་སྒང་ཡིན་པ་སོགས་ཕྱོགས་གང་ཅིའི་ཐད་ནས་བལྟས་ན། གཉའ་ཁྲིའི་
སྒྲུང་དེ་དཔའ་བོའི་བྱུང་བརྗོད་སྙན་རྩོམ་རིང་མོ་འགྱུར་ལ་ཉེ་བའི་འགག་རྩ་ཞིག་
ཏུ་སླེབས་ཡོད།
ཡང་བསྐྱར་མིའི་རིགས་ཀྱི་རིག་པ་འཕེལ་རིམ་གྱི་དུས་རབས་དང་སྐབས་
དེའི་བོད་རང་གི་ཤེས་རིག་གི་གནས་ཚུལ་དངོས་ལ་གཞིགས་ན། དེ་དུས་བོད་
རང་གི་བསམ་བློ་དང་རིག་ལམ་ཡང་དཔའ་བོའི་བྱུང་བརྗོད་སྙན་རྩོམ་རིང་མོ་
སྐྱེད་འགྱུར་གྱི་དུས་ངེས་ཅན་ཞིག་ལ་སླེབས་ཡོད་པ་མ་ཟད། ཅན་ལྔ་ལོག་དྲུག་
གིས་མཚོན་པའི་གཉའ་ཁྲི་བཙན་པོའི་སྒྲུང་ཡང་གནའ་རབས་ཡོད་ཀྱི་སྒྲུང་ཀུན་
ལས་ཆེས་རྒྱ་ཆེ་ཞིང་ཕུན་སུམ་ཚོགས་པར་གྱུར་ནས་སྒྲུང་རབས་ཆེན་པོའི་གྲས་
སུ་ཚུད་ཀྱང་། བརྗོད་བྱ་དང་རྗོད་བྱེད། ལུས་སྲོག་རྒྱན་གསུམ་ཁྱད་ཆོས་གང་
ལ་བལྟས་ཀྱང་དཔའ་བོའི་བྱུང་བརྗོད་སྙན་རྩོམ་རིང་མོར་འགྲུབ་པའི་ཆ་རྐྱེན་
248



ཕལ་ཆེར་ཚང་མོད་ཀྱང་། མཇུག་མཐར་དེ་ལྟ་བུར་འགྱུར་བའི་སྐལ་བ་ལྡན་
པར་མ་གྱུར་རོ།།དེ་ཅིའི་ལན་ཞེ་ན། དེ་ནི་སྐབས་དེའི་བོད་ཀྱི་རིག་པའི་གནས་
བབས་ལ་འབྲེལ་བ་ཡོད་ལ། གཉའ་ཁྲིའི་སྒྲུང་གི་ངོ་བོ་དང་རང་བཞིན་ལ་ཡང་
འབྲེལ་བ་ཡོད་དེ། ཐོག་མར་གཉའ་ཁྲིའི་སྒྲུང་ནི་སྐབས་དེའི་བོད་ཀྱི་རིགས་རྒྱུད་
ཚོ་བ་དག་གི་དམངས་ཕལ་བའི་ཐུན་མོང་གི་དྲན་པ་ལས་བྱུང་བའི་སྒྲུང་ཞིག་མ་
ཡིན་ཏེ། དེ་ནི་སྲིད་ཀྱི་དབང་ཆ་འཛིན་པའི་རྒྱལ་གཤེན་རྣམས་རྒྱལ་པོའི་ཉེ་
འཁོར་གྱི་ཤེས་ཡོན་ཅན་དག་གིས་བསམ་བཞིན་དུ་སྤེལ་བའི་སྒྲུང་ཞིག་ཡིན་པ་
དང་། གོང་དུ་བཀོད་ཟིན་བཞིན་སྒྲུང་དེ་ཐོག་མར་གཉའ་ཁྲི་བཙན་པོ་ཉིད་
ཐེལ་རང་གི་རྒྱུད་ལས་འཁྲུངས་པ་དང་བཞིན་མི་སྡུག་ཅིང་འཇིགས་སུ་རུང་བ་
ཞིག་ཡིན་པའི་གནས་ཚུལ་ངོ་མ་དེ་གབ་ནས་ཡོ་ག་ལྷ་གྱེས་ཅན་ལ་སོགས་པ་སྟེང་
མ་ལྷ་ནས་ཆད་ཚུལ་གྱི་ལྷ་སྒྲུང་གི་བཤད་ཡམས་སྤེལ་བ་ཞིག་ཡིན་པས། བསམ་
བཞིན་དུ་ལོ་རྒྱུས་ལྷ་སྒྲུང་ཅན་དུ་བསྒྱུར་བའི་རྟགས་མཚན་ཧ་ཅང་གསལ་ལོ།།
ཡིན་ནའང་དཔའ་བོའི་བྱུང་བརྗོད་སྙན་རྩོམ་རིང་མོར་ཆ་མཚོན་ན། སྒྲུང་གི་
དངོས་གཞི་ཉིད་བརྩམས་སྒྲུང་ཙམ་མ་ཡིན་པར་ཐོག་མའི་མིའི་རིགས་ཀྱི་ཐུན་
མོང་གི་དྲན་པ་ལས་བྱུང་བའི་ངག་རྒྱུན་གྱི་སྒྲུང་ཞིག་ཡིན་དགོས་པ་མ་ཟད།
བརྩམས་སྒྲུང་ལྟ་ཅི་ངག་རྒྱུན་ལས་དར་བའི་སྒྲུང་ཡིན་ཡང་དེ་ཉིད་ལྷ་སྒྲུང་ཅན་
དུ་གྱུར་བ་ཙམ་གྱིས་དཔའ་བོའི་བྱུང་བརྗོད་སྙན་རྩོམ་རིང་མོར་འགྱུར་བར་
དཀའ། དེང་རབས་ཀྱི་རིག་པ་སྨྲ་བ་དག་གི་བཞེད་ཚུལ་ལྟར་ན། ལྷ་སྒྲུང་ཞིག་
དཔའ་བོའི་བྱུང་བརྗོད་སྙན་རྩོམ་རིང་མོར་འགྱུར་དགོས་ན་ངེས་པར་དུ་ལྷ་སྒྲུང་
གི་རྣམ་པ་ཅན་གྱི་སྒྲུང་དེ་སྒྱུ་རྩལ་ཅན་རྣམས་རྟོག་བཏགས་སམ། ཡང་ན་རབ་
བཏགས། ཡིད་འཕྲུལ་ལ་སོགས་པས་ཕྱུག་པའི་སྒྱུ་རྩལ་གྱི་རང་བཞིན་གྱིས་
མཚོན་དགོས། ཡིན་ན་ཡང་གཉའ་ཁྲིའི་སྒྲུང་ལ་ཆ་མཚོན་ན། དེ་ལྟ་མ་ཡིན་
ཏེ། དེ་ཉིད་མ་གཞི་ལོ་རྒྱུས་དང་ལོ་རྒྱུས་ནས་ལྷ་སྒྲུང་གི་རྣམ་པ་ཅན་དུ་གྱུར་ན་
24)



ཡང་། རྗེས་སོར་བོད་ཀྱི་ལོ་རྒྱུས་མཁན་པོ་དེ་དག་གིས་ལྷ་སྒྲུང་གི་རྣམ་པར་ཡོད་
པའི་སྒྲུང་དེ་ཉིད་སླར་ཡང་ལོ་རྒྱུས་རྣལ་མ་ལྟ་བུར་བརྩིས་ནས་རྟོག་གེའི་བསམ་
བློའི་རྒྱུར་བཙུད། དེའི་ཕྱིར་གཉའ་སྒྲུང་ཉིད་ལོ་རྒྱུས་ནས་ལྷ་སྒྲུང་དང་ལྷ་སྒྲུང་
ནས་ལོ་རྒྱུས་སུ་གྱུར་བར་བརྟེན། དཔའ་བོའི་བྱུང་བརྗོད་སྙན་རྩོམ་རིང་མོར་
འགྱུར་བའི་གོ་སྐབས་དེ་ཤོར་རོ།།
འོ་ན་གེ་སར་གྱི་ལོ་རྒྱུས་དེ་ཅིའི་ཕྱིར་དཔའ་བོའི་བྱུང་བརྗོད་སྙན་རྩོམ་
རིང་མོར་གྱུར་བ་ཡིན་ནམ་ཞེ་ན། དེའི་སྐོར་ཞིབ་ཏུ་གཤམ་ནས་འཆད་འགྱུར་
ལ། དེ་དགོས་དབང་གིས་མདོར་ཙམ་བཤད་ན། གེ་སར་སྒྲུང་ནི་དུས་རབས་
བཅུ་གཅིག་ནས་བཅུ་གཉིས་ཙམ་དུ་དར་བ་ཞིག་ཡིན་ལ། སྐབས་དེར་བོད་
འདི་བསྟན་པ་ཕྱི་དར་གྱི་མགོ་ཙམ་སྲིད་པས། གེ་སར་སྒྲུང་དར་ཡུལ་གྱི་འབྲོག་
ཁུལ་དེ་དག་ད་དུང་ཁ་འཐོར་ལུང་འཐོར་དུ་གནས་ཤིང་། སངས་རྒྱས་ཆོས་
ལུགས་ཤུགས་རྐྱེན་ཆེར་ཕོག་མེད་པའི་སྐབས་ཤིག་ཏུ་སླེབས་ཡོད་དེ། གླིང་གི་
སྲིད་དབང་ཡང་གེ་སར་ཞིང་གཞན་དུ་གཤེགས་པ་ལ་བརྟེན་ནས་ཡུལ་མི་རྣམས་
ཀྱིས་མཆོད་བཀུར་དང་དྲན་གསོ་བྱེད་ཡུལ་དུ་གྱུར་ཡོད་པ་དེའི་དུས་ན། གླིང་
རྗེ་ཉིད་ཀྱི་མཛད་རྗེས་ལ་ཆེ་བསྟོད་དང་འུད་རྗོད་བྱེད་པའི་ཕྱིར་དུ་གེ་སར་གྱི་ལོ་
རྒྱུས་དངོས་དེ་རིམ་བཞིན་སྒྲུང་ངམ་ལྷ་སྒྲུང་གི་རྣམ་པའི་ཚུལ་གྱིས་བཅོས་ནས་
བསྒྲགས་པ་ལ་ཐོག་མའི་སྒྲུང་མ་གཏམ་གྱི་རིགས་དར་བ་དཔེར་ན། ལ་དྭགས་
ནས་ཐོན་པའི་གཤམ་ཡུལ་ནས་བཤད་པའི་ཀེ་སར་གྱི་སྒྲུངས་བཞུགས་སོ་བྱ་བ་
དང་། ཨ་མདོ་ཁྲི་ཀའི་ཡུལ་ནས་ཐོན་པའི་གེ་སར་གྱི་སྒྲུང་ལེའུར་བཅད་པ་
སོགས་ལྟ་བུ་ཡིན་ལ། བརྗོད་བྱས་ཕྱེ་ན་ཧོར་གླིང་། བདུད་གླིང་། མོན་གླིང་
འཇང་གླིང་རྣམས་ཡིན་ནོ། སྐབས་དེར་སྒྲུང་ལ་ནང་བསྟན་གྱི་ཤན་ཞུགས་ཆེར་
ཐེབས་མེད་པས་དཔའ་བོའི་བྱུང་བརྗོད་སྙན་རྩོམ་རིང་མོ་ཞེས་བརྗོད་ན་དོན་
དང་མཐུན་སྙམ། དཔའ་བོའི་བྱུང་བརྗོད་སྙན་རྩོམ་རིང་མོ་སྟེ་གེ་སར་གྱི་སྒྲུང་
250



•འ་°འོ་་འདས།།
9
གི་ཐོག་མ་དེ་ཡིན། དེ་ལ་ལ་ལས་རྒྱལ་སྒྲུང་ཡང་བྱ། སྒྲུང་གི་རྣམ་པ་ཡང་ཐོས་
སྒྲུང་ཙམ་ལས་མེད་སྙམ།། །
ཝེ་ཁོའི་རང་ལུགས་ལྟར་ན། གེ་སར་གྱི་སྒྲུང་ནི་དུས་རིམ་གཉིས་པ་སྟེ་
དཔའ་བོའི་དུས་རབས་སུ་བྱུང་བར་འདོད་དེ། དེ་ནི་སྔོན་གྱི་ལྷའི་དུས་རབས་
སྐབས་ཀྱི་སྙན་ངག་དང་རྟོག་བཏགས་རིག་པ་ནས་འཁྲུངས་པའི་གདོད་མའི་
སྒྲུང་གི་རིག་པ་རྣམས་རྨང་གཞིར་བཟུང་ནས་དར་བ་ཞིག་ཡིན། ཡ་ཐོག་སྒྲུང་
དེ་དག་མཚན་གཞིར་འཇིག་རྟེན་སྒོ་ང་ལས་སྐྱེས་པ་སོགས་ཡུལ་ཁམས་ཆགས་
ཚུལ་གྱི་སྒྲུང་དང་། དབང་མཛད་བཅུ་གཉིས་ལ་སོགས་མི་མ་ཡིན་གྱིས་དབང་
སྒྱུར་ཚུལ་གྱི་སྒྲུང་དང་། གཉའ་ཁྲིའི་སྒྲུང་གཙོའི་ཅན་ལྔ་ལོག་དྲུག་ལ་སོགས་
རྒྱལ་རྒྱུད་ཆད་ཚུལ་ གྱི་སྒྲུང་སོགས་སྣང་བས་ཀྱང་མཚོན། དཔའ་བོའི་དུས་
རབས་ཀྱི་སྐབས་དེ་དག་ཏུ། སྤྱི་ཚོགས་ཡོངས་ཀྱིས་དཔའ་བོ་ལ་བཀུར་བསྟི་བླ་
མེད་བྱེད་ཅིང་། དཔའ་བོ་རྣམས་ལྷའི་རིགས་རྒྱུད་ཡིན་ཕྱིར་ལྷ་ཡུལ་ནས་མི་
ཡུལ་དུ་བབས་པ་ཞིག་ཡིན་པར་ངོས་འཛིན་པ་དང་། ཁོ་ཚོར་ལྷན་སྐྱེས་ཀྱི་
སྟོབས་དང་ཡོན་ཏན་ལྡན་པར་མ་ཟད། ཁོང་གི་མཛད་སྤྱོད་ཀུན་ལྷའི་ལས་
འགན་ཡིན་པར་བཤད་པ་དང་ཁོང་ཚོའི་དགྲ་འདུལ་གཉེན་སྐྱོང་གི་བྱ་གཞག་
ཁྲོད་དུ་ལྷའི་གདོང་གྲོགས་ཀྱང་མཛད་པར་འདོད་པའི་སྐབས་སུ་གནས་ཡོད།
གེ་སར་གྱི་མཛད་རྗེས་ལྷ་སྒྲུང་ཅན་དུ་བསྒྱུར་བའི་རྒྱུ་མཚན་ཡང་དེ་ཡིན། །
དེ་ནས་རིམ་པར་བརྒྱུད་ནས་ལྷ་དང་དཔའ་བོ་ལ་བཀུར་བཟོད་བྱེད་པའི་
བསམ་བློ་རིམ་བཞིན་ཞི་ནས་རྟོག་གེ་རིག་པའམ་རྗེས་དཔོག་གི་རིག་པ་དར་
འགོ་ཚུགས་པའི་དུས་རིམ་ཞིག་ཏུ་སླེབས། སྐབས་དེར་དེང་རབས་ཀྱི་ཚན་
རིག་ལག་རྩལ་དང་རིག་གནས་ཀྱི་ཡན་ལག་ཀུན་ཁྱོན་ཡོངས་ནས་འཕེལ་རྒྱས་
བྱུང་། རང་རེའི་བོད་ལ་ཆ་མཚོན་ན། ཡང་སྐབས་དེ་ཉིད་དུ་གེ་སར་གྱི་ཕ་ས་
དེ་དག་ལ་རིམ་གྱིས་ནང་བསྟན་དར་བའི་རྟོག་གེའི་རིག་པའང་རིམ་བཞིན་
251



འཕེལ་ ཞིང་ ནུབ་ གླིང་ མཁས་ པའི་ བཤད་ ཚུལ་ ལྟར་ ན། mythos
ནས་1ogosལ་འགྱུར་བའི་དུས་རིམ་ཞིག་ཡིན་ལ། ཝེ་ཁེའི་དགོངས་པ་ལྟར་ན་
དེ་ལ་མིའི་དུས་རབས་ཞེས་བྱ། དུས་སྐབས་དེར་དཔའ་བོའི་བྱུང་བརྗོད་སྙན་
རྩོམ་རིང་མོ་སྟེ་གེ་སར་གྱི་ལ་ཡང་ནང་བསྟན་གྱི་བསམ་བློའི་ཤུགས་ཆེར་བསྲེས་
ཏེ། རྒྱལ་སྒྲུང་ནས་ཆོས་སྒྲུང་དུ་འགྱུར་འགོ་ཚུགས། ཆོས་སྒྲུང་དར་བ་ནས་
སྒྲུང་གི་རྣམ་པ་ལའང་འབབ་སྒྲུང་དང་། གཏེར་སྒྲུང་། པྲ་སྒྲུང་། དག་སྣང་གི་
སྒྲུང་། རྟོག་པ་ཉམས་ཤར་གྱི་སྒྲུང་། འདོན་སྒྲུང་། ཐོས་སྒྲུང་སོགས་རིམ་གྱིས་
མང་དུ་བྱུང་། གཞན་ཡང་ཕོ་ལྷ་བས་དུས་སུ་སྡེ་དགེ་ཞབས་དྲུང་གིས་སྐབས་
དེའི་ཆབ་སྲིད་ཀྱི་དགོས་མཁོར་དམིགས་ཏེ། མི་རབས་ནས་མི་རབས་སུ་ངག་
ནས་ངག་ཏུ་བརྒྱུད་པའི་གེ་སར་སྒྲུང་ཉིད་ཐོག་མར་ཡི་གེར་བཀོད་པ་མ་ཟད།
འཇུ་མི་ཕམ་སོགས་ཀྱིས་གེ་ སར་རྒྱལ་པོ་ནང་བའི་བསྟན་སྲུང་དུ་བཀུར་བ་
སོགས་གཤམ་ནས་ཞིབ་ཏུ་འཆད་པར་འགྱུར་བར་མ་ཟད། གེ་སར་གྱི་ལོ་རྒྱུས་
དེ་དཔའ་བོའི་བྱུང་བརྗོད་སྙན་རྩོམ་རིང་མོར་འགྱུར་ཐུབ་པའི་རྒྱུ་མཚན་གཙོ་བོ་
ནི། ལོ་རྒྱུས་ལ་ལྷ་སྒྲུང་ཅན་དུ་གྱུར་ཞིང་དེ་ཡང་བསྐྱར་སྒྱུ་རྩལ་ཅན་དུ་གྱུར་བའི་
ཕྱིར་ཡིན་པའི་སྐོར་ཀྱང་ཞིབ་ཕྲ་འོག་ནས་འཆད་པར་འགྱུར་རོ།།
252



ལྔ་པ། གེ་སར་སྒྲུང་སྐྱེད་བྱེད་ཀྱི་རྒྱུ་རྐྱེན་བཤད་པ།
གཅིག ཕྱིའི་རྐྱེན་བཤད་པ།
སྤྱིར་གེ་སར་སྒྲུང་གི་འབྱུང་རྐྱེན་ལ་ ཕྱི་ནང་གཉིས་སུ་བགར་ཆོག་སྟེ།
དེར་ཡང་དང་པོ་ཕྱིའི་རྐྱེན་བཤད་པ་ལ་གསུམ་ལས་དང་པོ་དུས་དང་སྤྱི་ཚོགས་
ཀྱི་ཆ་རྐྱེན། །
ད་ལྟ་མཐོང་གསལ་གྱི་གེ་སར་གྱི་སྒྲུང་གཙོ་བོ་མདོ་ཁམས་ཁུལ་གྱི་རྨ་
འབྲུའི་རྒྱུད་དུ་དར་ཞིང་སྒྲུང་པ་ཡང་དེ་གར་མང་ལ། དབུས་གཙང་ཁུལ་དུ་ཅུང་
མཐོང་དཀོན་པ་ནི་ཅིའི་ཕྱིར་ཞེ་ན། རིག་པ་ཞིག་དར་འཕེལ་འབྱུང་པར་སྨིན་
ཞིང་སྐྱེད་བྱེད་ཀྱི་རྒྱུ་ངེས་ཅན་ཞིག་དགོས་ཏེ། དེ་ཡང་གེ་སར་རབ་བྱུང་དང་པོ་
ཚུགས་ཁ་མའི་དྲུག་ཅུ་སྐོར་དེར་ འཁྲུངས་ ཤིང་ རབ་ བྱུང་ གཉིས་ པའི་ནང་
གཤེགས་པ་ལྟར་བྱས་ན། དུས་དེ་བོད་ཀྱི་བསྟན་པ་ཕྱི་དར་སྐབས་སུ་འཁེལ་
ཡོད་ལ། དུས་དེར་བོད་དུ་སྤྱི་མཐུན་གྱི་རྒྱལ་པོ་ཞིག་མ་བྱུང་ལ་གཅིག་གྱུར་གྱི་
སྲིད་དབང་ཡང་བྱུང་མེད་ཁར། བསམ་བློའི་ཁོད་ཡངས་བས་ན་ཆོས་ལུགས་ཀྱི་
ལྟ་གྲུབ་མང་པོ་དང་ད་ལྟའི་བར་དུ་བཀོལ་སྤྱོད་བྱེད་བཞིན་པའི་བོད་ཀྱི་རིག་
གནས་ཀྱི་མ་ལག་ཀྱང་སྐབས་དེར་དར་བ་ཡིན། དཔལ་ཡུལ་པདྨ་ཚེ་རིང་གིས་
ཁོང་གི་ཁྲོམ་གེ་སར་རྒྱལ་པོའི་དངོས་ཡོད་ལོ་རྒྱུས་གཟུར་གནས་ཡིད་ཆེས་
གསུམ་ལྡན་བྱ་བར། བོད་ཀྱི་རྒྱལ་པོ་གླང་དར་བཀྲོངས་པའི་རྗེས། །བཙུན་པ་
ཡིན་ཟེར་མགོ་རྒྱུན་གཙུག་ཕུད་ཅན། །སྔགས་པ་ཡིན་ཟེར་སྦྱོར་སྒྲོལ་གོ་བ་ལོག
རྒྱུ་ནོར་ཧོར་དུ་འཁོར་དུས་ཧབ་ཐོབ་བྱེད། །པཎ་ཆེན་བོད་དུ་ཕེབས་དུས་
ཕྱུགས་རྫི་བཞག ། དེ་ལྟར་ཆོས་སྲིད་གཉིས་པོ་གང་ཐད་ནས། །ཁྲིམས་ལུང་
མེད་པར་ཆགས་པའི་དུས་སྐབས་དེར། །ཡིན་པའི་ཚུལ་ཡང་པཎ་ཆེན་ཐམས་
253



ཅད་མཁྱེན། ། བཞི་བ་བློ་བཟང་ཆོས་ཀྱི་རྒྱལ་མཚན་གྱི། ། ཡོངས་འཛིན་བློ་
བཟང་ཚུལ་ཁྲིམས་མཆོག་དེ་དང་། །ཀ ཐོག་ཚེ་ནོར་དམུ་དགེ་བསམ་གཏན་
སོགས། ། དངོས་ཡོད་ལོ་རྒྱུས་སྨྲ་བ་མང་དག་གིས། ། བཞེད་པ་ཇི་བཞིན་
ཞེས་པ་ལྟར་རོ། གེ་སར་གྱི་སྒྲུང་ཡང་ལྷོད་ཡངས་ཀྱི་སྤྱི་ཚོགས་དང་བསམ་བློའི་
ཁོར་ཡུག་གི་ཆ་རྐྱེན་དེར་བརྟེན་ནས་སྐབས་དེར་དར་བར་མངོན་ནོ། ། ལྷག་
པར་དུ་གེ་སར་གྱི་སྒྲུང་འདི་ནང་བསྟན་དང་མི་མཐུན་ཕྱིར་དབུས་གཙང་གི་ས་
ཆ་ལས་ཆེ་ཆེར་བསྐྱེད་དེ་རྨ་འབྲུའི་རྒྱུད་དག་ཏུ་དར་བར་གྱུར། །
རིག་གནས་ཞིག་ལ་ཆ་མཚོན་ན། ཆབ་སྲིད་ཀྱི་ཁོར་ཡུག་དང་བསམ་
བློའི་འཆིང་རྒྱ་ཇི་ལྟར་ལྷོད་ཞིང་ཡངས་ན། རིག་གནས་དེ་ཉིད་ལ་འཕེལ་རྒྱས་
སུ་འགྲོ་བའི་བཀག་རྒྱ་དེ་ལྟར་ལྷོད་ཞིང་ཡངས་ཕྱིར་གསར་གཏོད་རང་བཞིན་གྱི་
ནུས་ཤུགས་དེ་བས་ཀྱང་ཆེ་རུ་འགྲོ་ལ། ཡང་གང་དུ་ཆབ་སྲིད་ཀྱི་ཁོར་ཡུག་དང་
བསམ་བློའི་འཆིང་རྒྱ་ཇི་ལྟར་ལྷོད་ཞིང་ཡངས་ན། དེ་རུ་རིག་གནས་དེར་
འཕེལ་རྒྱས་ཀྱི་ནུས་མཐུ་ཇེ་ཆེར་འགྲོ་ཞིང་ཅི་བགར་དར་རྒྱས་སུ་འགྲོ་ཐུབ། དེ་
ཡང་རིག་གནས་ཅི་ཡང་མེད་པའི་ཡུལ་གྲུ་ཞིག་ལ་ཆ་མཚོན་ན་ཡང་། ཡུལ་དེ་
གའི་མིས་རིག་གནས་གསར་བ་དང་བསམ་བློ་གསར་བ་དང་ལེན་བྱེད་པ་ཧ་
ཅང་མྱུར་ཏེ། རྒྱུ་མཚན་ནི་ཁོ་ཚོར་རིག་གནས་གཞན་གྱིས་བསྐྱེད་པའི་འདུ་
ཤེས་ཀྱི་འཆིང་རྒྱུ་མེད་ཕྱིར་རིག་གནས་གསར་བ་དེའི་དོན་མྱུར་དུ་དང་ལེན་
བྱེད་ཐུབ། །དེ་དཔེར་ན་བྱ་དངོས་གསར་བ་ཞིག་གོ་མེད་ཀྱི་བྱིས་པ་ལ་བཞིན།
ཇི་སྐད་དུ་བསམ་མེད་ལ་བློ་སྤོབས་ཆེ་བ་ཞེས་པའི་དཔེ་ལྟར། ཁོ་ཚོར་གཅིག་
ནས་རིག་གནས་དེ་དང་ལེན་གྱི་མདུན་པ་དྲག་ཞིང་། གཉིས་ནས་བློ་སྤོབས་
ལྡན་པ་། གསུམ་ནས་རིག་ལམ་མྱུར་བ་བཅས་ཀྱི་ཁྱད་ཆོས་ལྡན་པས་སོ།
བསྟན་བཅོས་དང་ཡི་གེ་ཚད་མར་འཛིན་པའི་སྤྱི་ཚོགས་ནང་དུ་ཆོས་མིན་
དམངས་ཁྲོད་ཀྱི་རིག་གནས་དང་ངག་རྒྱུན་གྱི་རིག་གནས་ག ཚིགས་སུ་མི་འཛིན་
254



པར་མ་ཟད་མཐོང་ཆུང་ཡང་བྱེད་སྲིད་པས་ན། བོད་ཀྱི་ངག་ཐོག་རིག་གནས་
ཀྱི་སྙིང་པའམ་མཚོན་ཚབ་ ཏུ་གྱུར་བའི་གེ་སར་ཡང་ཆོས་ཀྱི་ཞིང་ས་དབུས་
གཙང་གི་ཡུལ་དག་ཏུ་འབྱུང་ཞིང་དར་བའི་གོ་སྐབས་བྲལ། ཡིན་ནའང་དུས་
དེར་མདོ་ཁམས་ཀྱི་ཡུལ་དུ་ད་དུང་ཆོས་ཀྱི་ཤུགས་རྐྱེན་ཟབ་མོ་ཆགས་མེད་པ་
དང་། བོད་ཀྱི་གདོད་མའི་རིག་གནས་རྣམ་དག་དང་ལྷག་པར་དུ་འབྲོག་པའི་
ཤེས་རིག་རྣལ་མ་ད་དུང་རྒྱུན་སྐྱོང་བྱེད་བཞིན་མཆིས་ལ། དམངས་ཁྲོད་ཀྱི་
རིག་གནས་དང་ཐུན་མོང་གི་ཤེས་རབ་དེ་སྤྱི་ཚོགས་ཀྱི་སྒུལ་ཤུགས་གཙོ་བོ་ཡིན།
དེར་བརྟེན་གེ་སར་གྱི་རིག་པའི་མྱུ་གུ་དེ་རང་གི་སྤྱི་ཚིགས་ཀྱི་ཞིང་ས་གཤིན་པོའི་
སྟེང་འབུས་ཤིང་འཚར་ལོངས་འབྱུང་ཐུབ་པ་བྱུང་ངོ་། །
གཉིས་པ་ཡུལ་དང་རིག་གནས་ཀྱི་རྒྱུ་རྐྱེན། དེར་ཡང་དང་པོ་གེ་སར་
སྒྲུང་འཁྲུངས་ཡུལ་གྱི་ཆ་ནས་བཤད་ན། །
གེ་སར་གྱི་སྒྲུང་གི་དར་ཡུལ་ལ་གཙོ་ཕལ་གཉིས་ཡོད་པ་ལས། ། གཙོ་བོ་
ནི་སྡེ་དགེ་དང་། ཡུལ་ཤུལ། ཆབ་མདོ་གཙོའི་ཁམས་ཁུལ་དང་། མགོ་ལོག་
དང་གསེར་རྟ། རྨ་ཆུ་རྫོང་གཙོའི་ཨ་མདོའི་ས་ཁུལ། ནག་ཆུ་གཙོའི་བྱང་ཐང་
འབྲོག་ཁུལ་དང་ཆབ་མདོ་ས་ཁུལ་སོགས་སྨད་མདོ་ཁམས་སྒང་དྲུག་ལས་ཟིལ་མོ་
སྒང་དང་འབྲེལ་བའི་ཟླ་ཆུ། འབྲི་ཆུ། རྨ་ཆུའི་སྟོད་སྨད་བར་གསུམ་རྣམས་
ཡིན་ལ། ཕྱི་རྒྱལ་ཀྱི་ལ་དྭགས་སོགས་སུའང་དར་སྔ། དེ་ལས་གཞན་བོད་
བྱིངས་རྣམས་ཕལ་བའི་གྲོས་སུ་བགྲང་ཆོག གཙོ་ཕལ་གྱི་ཁྱད་པར་ནི་སྔ་མ་ནི་
གེ་སར་གྱི་ཕ་སའམ་གེ་སར་རིག་གནས་དར་ཡུལ་གཙོ་བོ་དང་དཀྱིལ་དབུས་ཀྱི་
ཡུལ་རྣམས་ཡིན་ཏེ། དེར་ད་བར་དུ་གེ་སར་དང་གླིང་གི་དཔའ་རྟུལ་མོ་སྨན་
རྣམས་ཀྱི་གདུང་རྒྱུད་ཡོད་ལ་ཁོ་ཚོའི་སྐུ་མཁར་དང་མཚོན་ཆ་སོགས་རིགས་མང་
པོ་མཐོང་རྒྱུ་ཡོད་པ་མ་ཟད། གླིང་དུས་ཀྱི་སྲོལ་རྒྱུན་མི་ཉུང་བ་ད་ལྟའི་བར་མ་
ཉམས་པར་ཡོད་ལ། གཏེར་སྒྲུང་དང་པྲ་སྒྲུང་། འབབ་སྒྲུང་། དག་སྣང་གི་
255



སྒྲུང་། རྟོག་པ་ཉམས་ཤར་གྱི་སྒྲུང་ལ་སོགས་པའི་བོད་ལ་ཐུན་མོང་མ་ཡིན་པར་
ཡོདཔའི་སྒྲུང་གི་རིགས་ཀྱང་ཧ་ཅང་དར། ས་ཆར་དེ་དག་དུ་ད་དུང་གླིང་མི་
རེའི་ཁ་ན་སྒྲུང་རེ་བྱ་བ་བཞིན་སྒྲུང་གི་བཤད་རྒྱུན་ཚོ་བའི་མི་ཡོངས་ཐུན་མོང་ལ་
ཡོད་པ་དང་། གེ་སར་གྱི་མཛད་རྗེས་བརྗོད་པའི་སྒྲུང་དེ་ཐུན་མོང་གི་རིག་པ་
ཞིག་ཡིན། དེ་ལས་ལྡོག་དེ། ཕལ་བའི་ས་ཁུལ་བྱ་བ་ནི་གེ་སར་གྱི་རིག་གནས་
ཕྱིས་སུ་དར་བའམ་ཡང་ན་སྔོན་དར་ཡུལ་གཙོ་བོ་ཡིན་ཡང་རྗེས་སུ་སྤྱི་ཚོགས་ཀྱི་
འཕོ་འགྱུར་གྱི་དབང་གིས་རིམ་བཞིན་ཉམས་པའམ་ཉམས་བཞིན་པའི་ས་ཆ་
རྣམས་ཡིན། ས་ཆ་དེ་དག་དུ་གེ་སར་གྱི་ཤུལ་རྟེན་རེ་འགའ་དང་སྒྲུང་པ་ཡང་
ཐར་ཐོར་ཡོད་ནའང་། དམངས་སྤྱིའི་ཐུན་མོང་གི་དྲན་འཛིན་ལས་བྲལ་ནས་
ཁོ་ཚོས་སྒྲུང་གི་ཚན་པ་ཐོར་རེ་བ་ཙམ་ལས་མི་ཤེས། སྒྲུང་པ་ལ་ཡང་བསླབ་སྒྲུང་
དང་འདོན་སྒྲུང་སོགས་ལས་གཏེར་སྒྲུང་དང་པྲ་སྒྲུང་། འབབ་སྒྲུང་། དག་
སྣང་གི་སྒྲུང་ལ་སོགས་པ་ཐུན་མོང་མ་ཡིན་པའི་སྒྲུང་པའི་རིགས་རྙེད་དཀའ། །
བོད་ལྗོངས་རྟེན་རྫས་བཤམ་མཛོད་ཁང་དུ་ཉར་ཚགས་བྱས་
ཡོད་པའི་འཇང་གླིང་གཡུལ་འགྱེད་ཀྱི་གནའ་དཔེ། ་
ད་གནས་ཚུལ་དེར་གཞིགས་ན། ང་ཚོར་ངོས་ཟིན་འདི་ལྟ་བུ་འབྱུང་སྟེ།
གེ་སར་དར་ཡུལ་ཕལ་ཆེ་བ་འབྲོག་ཁུལ་ཡིན་པ་དང་གཅིག ། ས་ཆ་དེ་དག་ལ་
256



སྐབས་དེ་དུས་སངས་རྒྱས་ཀྱི་བསྟན་པ་ཆེར་དར་མེད་པས་ནང་ཆོས་ཀྱི་ཤུགས་
ཆུང་བ་དང་གཉིས། ས་ཆ་དེའི་མི་རྣམས་ཀྱི་ཤེས་རིག་རྒྱུད་འཛིན་བྱེད་པའི་
ཐབས་གཙོ་བོ་ངག་རྒྱུན་ཡིན་པ་དང་གསུམ། ས་ཆ་དེ་དག་ཏུ་གནའ་བོའི་བོད་
ཀྱི་རུས་རྒྱུད་ཚོ་བའི་དུས་སྐབས་ཀྱི་གནའ་སྲོལ་མ་ཉམས་པར་ཡོད་པ་དང་
བཞིའོ། །དེའི་སྐོར་ལ་ནམ་མཁའི་ནོར་བུ་རིན་པོ་ཆེས་ཀྱང་ཐུན་མོང་མ་ཡིན་
པའི་བཞེད་པ་བཏོན་ཡོད་པ་འདི་ལྟར། བོད་ཀྱི་འབྲོག་སྡེ་ཁག་གི་མི་སྣའི་
གནས་སྟངས་དང་། དེ་དག་གི་བསམ་སྤྱོད། ཡུལ་གྱི་གོམས་གཤིས་ལ་སོགས་
པ་དེ་དག་ནི་བོད་ཀྱིགནའ་བོའི་དུས་རབས་སུ་བྱུང་བའི་གླིང་གེ་སར་རྒྱལ་པོའི་
སྒྲུང་གི་དཔེ་རྣམས་ལ་ཇི་ལྟར་བསྟན་པ་ལྟར། གནའ་དུས་སྤྱི་ཚོགས་ཀྱི་གནས་
སྟངས་དང་། དེ་དུས་ཀྱི་ཡུལ་སྲོལ་གོམས་གཤིས། མི་སྡེའི་བསམ་མནོའི་
འཁྱེར་ཕྱོགས་སོགས་ཅི་དང་ཅི་འདྲ་བ་ཞིག་བྱུང་མྱོང་བའི་སྐོར་རྣམས་མངོས་
སུམ་ཚད་གྲུབ་ཀྱི་སྒོ་ནས་གསལ་བར་མཚོན་ཞིང་། ལོ་རྒྱུས་དེ་དག་ཀྱང་གསོན་
པོའི་བྱེད་ལས་དང་ལྡན་པ་ཞིག་ཏུ་སྣང་ཐུབ་པ་ཡིན། ཁོ་བོ་རང་ངོས་སུ། བོད་
ཤར་ཕྱོགས་ཁམས་ཀྱི་འབྲོག་སྡེ་ཁག་གི་དངོས་ཡོད་གནས་ཚུལ་དག་ལ་བརྟེན་
ནས། གནའ་དུས་ཀྱི་སྤྱི་ཚོགས་དང་། མི་སྡེའི་བསམ་སྤྱོད་སོགས་ལ་གོ་རྟོགས་
ཐད་ཀར་ཆགས་པའི་ཉམས་མྱོང་ངེས་ཅན་ཞིག་བྱུང་ཞིང་། ཁོ་བོས་དངོས་
ཡོད་བོད་ཀྱི་འབྲོག་སྡེའི་གནས་སྟངས་དང། དེ་དག་གི་བསམ་སྤྱོད་དང་།
ཆས་ལུགས། གོམས་གཤིད་ལ་སོགས་པ་དེ་དག་མངོན་སུམ་དུ་མཐོང་ཞིང་།
དེ་དག་དང་འབྲེལ་ལམ་ཐད་ཀར་བྱུང་བའི་རྐྱེན་གྱིས་བོད་ཀྱི་གནའ་མིའི་ལོ་རྒྱུས་
དཔའ་བོ་གླིང་གེ་སར་གྱི་སྒྲུང་རྣམས་ལས་བོད་མིའི་བསམ་སྤྱོད་སོགས་ཇི་སྙེད་
ཅིག་བསྟན་པ་དེ་ཀུན་རང་བློར་གསལ་བར་འཆར་ཐུབ་པ་ཞིག་དང་། དེ་དག་
ཇི་ལྟར་ཡིན་པའི་སྐོར་མངོན་སུམ་ཚད་མའི་སྒོ་ནས་བདེན་པར་ར་འཕྲོད་པའི་
R -
ar
610
༣ .
257



གོ་བ་གཏིང་ཚུགས་པ་ཞིག་ཆགས་ཐུབ་པ་བྱུང་ངོ་། །
མདོར་ན་ཡུལ་ཀྱི་འཁོར་ཡུག་དེ་ཚོར་ཞིབ་ཏུ་བལྟ་དུས་ཁོ་ཚོའི་སྤྱི་ཚོགས་
ཀྱི་རྣམ་པ་དང་། མི་རྣམས་ཀྱི་གཤིས་རྒྱུད། འཚོ་བའི་སྤྱོད་སྟངས་སོགས་གང་
ཅིའི་ཐད་ནས་ས་ཆ་གཞན་དང་ཧ་ཅང་མི་མཚུངས་ཏེ། ཁོ་ཚོར་དངོས་དང་
བརྒྱུད་པ་གང་རུང་གི་སྒོ་ནས་གེ་སར་གྱི་སྒྲུང་འདི་འཁྲུངས་བྱེད་ཀྱི་རྒྱུ་རྐྱེན་མང་
པོ་ཞིག་རང་རྒྱུད་ལ་གྲུབ་ཡོད་པ་མངོན་ནོ། །
མགོ་ལོག་ནི་འབྲོག་ལས་ས་ཁུལ་ཡིན་ལ། འདིར་གེ་སར་གྱི་རིག་གནས་
ཧ་ཅང་དར་རྐྱེན་གེ་སར་གྱི་ཕ་ས་ཞེས་ཀྱང་བརྗོད། ས་དེ་གའི་མིའི་ལོ་རྒྱུས་དང་
བསམ་སྤྱོད་ཀྱི་ཚུལ་ལས་གེ་སར་གྱི་སྒྲུང་ཆ་རྐྱེན་ཅི་ལྟ་བུ་ཞིག་ལ་བརྟེན་ནས་བྱུང་
བར་ཧ་ཅང་གསལ་ལོ། །
དེ་ཡང་མགོ་ལོག་གི་རྗེ་རིགས་ཀྱི་མི་རྒྱུད་ནི་བོད་ཀྱི་རུས་ཆེན་བཞིའི་ནང་
སྟོང་ཞེས་བྱ་བ་དེ་ཉིད་ཡིན་ལ། དེ་ལ་ཨ་ལྕགས་འབྲི་ཞེས་ཟེར། དེ་ཡང་ཡིག་
ཆ་ལྟར་ན། མགོ་ལོག་གི་འབྲི་ཞེས་པའི་མི་རྒྱུད་འདིར་ཁྱད་ཆོས་གསུམ་ཡོད་དེ།
གཅིག་ནི་ཁོ་ཚོའི་རུས་རྒྱུད་ཀྱི་ལོ་རྒྱུས་ནི་ལྷ་སྒྲུང་དང་འབྲེལ་བ་ཟབ་མོ་ཡོད་ལ།
བཤད་ཚུལ་ལྟར་ན་ཁོ་ཚོ་ཕ་མེས་དུས་ནས་ལྷ་ཀླུ་གཉན་བཅས་ལ་གཉེན་གྱི་
འབྲེལ་བ་ཡོད་པ་དང་། ཁོ་ཚོར་ཚེ་འདི་ཕྱི་གཉིས་ཀ་ལྷ་ཀླུ་གཉན་གསུམ་གྱི་གཞི་
བདག་གིས་སྐྱབས་བྱེད། གཉིས་ནི་རྗེ་འབངས་སྐྱེས་བོ་གང་ཡིན་ཡང་ཕོ་སྐྱེས་
སྐྱེས་ཐམས་ཅད་དཔའ་བོ་དང་མོ་སྐྱེས་སྐྱེས་ཐམས་ཅད་དཔའ་མོ་ཞེས་པའི་
གཏམ་དཔེ་བཞིན། ཁོ་ཚོ་ཕོ་རྩལ་སྣ་དགུ་ལ་མཁས་ཤིང་དཔའ་ཞིང་རྟུལ་ཕོད་
པའི་རིགས་རྒྱུད་ཅིག་ཡིན་པར་མངོན། གསུམ་ནས་ཁོ་ཚོ་བརྟེན་སའི་རང་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། 》 ཤོག་ངོས་༡༠༥ནས་༡༠༦བར་ན་
གསའ།།
258



བྱུང་གི་འཁོར་ཡུག་ས་དེ་གའི་སྐྱེ་བོ་དག་ལ་ཐུན་མོང་མ་ཡིན་པའི་སྒྲུང་གི་རྣམ་
དཔྱོད་བསྐྱེད་པར་བྱས་པ་དང་གསུམ་ལས། དང་པོ་ནི། མགོ་ལོག་ནི་ལྷོ་རོང་
ཆེན་བཅོ་བརྒྱད་ཀྱི་ནང་ཚན་ཡིན་ཞིང་། བར་སྐབས་ཤིག་ན། གླིང་གི་ཡུལ་དུ་
མི་རྗེ་བྲན་ཁོལ་ཁྱིམ་བཅུ་དང་བཅས་ཏེ་འོངས་ནས། འབྲི་ཀླུང་གི་ཉིན་ཕྱོགས་
འཛི་འགུ་ཁོ་ལུང་བ་ཞེས་བ་བར་གཞི་ཆགས་ནས་རིང་ཞིག་ལོན་པའི་ཚེ། འབྲི་
ལྷ་རྒྱལ་བྱ་བའི་ཁྱིམ་སྔགས་ཞིག་ཡོད་པ་དེས་གཉན་བཟའ་ཞིག་བླངས་པའི་བུ་
ཨ་འབུམ་རྒྱལ་ཟེར་བ་སྐྱེས། དེ་ཆེར་སྐྱེས་པའི་ཚེ་ཙམ་ན། གླིང་རྗེ་དང་མ་
མཐུན་པར་གླིང་རྗེས་བཀའ་བཀྱོན་དང་ཐུགས་གནགས་པའི་ཚེ། རྨ་རྒྱལ་སྤོམ་
རའི་ཞལ་ནས། ཤར་ཞང་པོའོ་ཕྱོགས་སུ་ཁྱོད་སྙེགས་རན། ཞེས་སོགས་ཡང་
ཡང་གསུངས་པར་བརྟེན་བྲན་མི་ལྔ་བཅུ་དང་བཅས་ཏེ་ཡུལ་བུད་ནས་རྡོ་རོལ་
དགོངས་དང་པོ་དང་། མ་སྲིད་སྡེ་ཐང་། སྐྱིད་ཡག་དང་། གོས་ཀྱི་མ་མོ་བཞི་
མདོ་རྣམས་སུ་བསྡད་ནས་གཉན་གྱི་ཞང་པོ་རྣམས་ཀྱི་སར་གཏུགས་ཚེ། ཁྱེད་
རྣམས་ས་ཆ་དེ་རྣམས་སུ་བསྡད་ན་མ་གཏོགས། ཚུར་སྨར་ངོས་སུ་འོང་མི་ཉན་
གསུངས་ནས་དེ་ལྟར་དུ་བསྡད། ལྷ་སྒྲུང་དང་སྦྲགས་མར་ཡོད་པའི་ལོ་རྒྱུས་
འདིར་བལྟས་ན། མགོ་ལོག་གི་མི་རྒྱུད་དེས་ཁོ་ཚོའི་གདུང་རྒྱུད་ལྷ་ཀླུ་གཉན་
གསུམ་ལ་གཏུགས་ཡོད་པས། ཁོ་ཚོའི་མི་ཚེའི་ལྟ་ཚུལ་དང་བསམ་བློ་དེ་ཡུལ་གྲུ་
གཞན་པའི་མི་དང་མི་འདྲ་བར་ནམ་ཡང་ལྷ་སྒྲུང་གི་འཇིག་རྟེན་དུ་འཚོ་ཞིང་
གཞེས། །
ཡང་ཁོ་ཚོའི་ལོ་རྒྱུས་སུ། མགོ་ལོག་གི་མི་རྒྱུད་དེ་ཨ་འབུམ་བྱ་བའི་དུས་
སུ་སླེབས་མཚམས། ཉིན་ཞིག་དཔོན་གཡོག་རྣམས་གཡུ་རྩེའི་རྫ་ནང་དུ་རི་
བལྟ་ལ་སོང་ནས། འཇིགས་ཀྱི་བྱིས་མཚོ་ཟེར་བ་ཞིག་ཡོད་པ་དེའི་ཉེ་ཆར་
བསྡད་སྐབས། ཁོང་མཚོ་བལྟ་ལ་གཅིག་པུར་བྱོན་ནས། ཕ་བོང་ཞིག་གི་རྩར་
བཞུགས་པ་ཅུང་ཟད་གཉིད་དུ་སོང་བའི་རྨི་ལམ་དུ། ཡུལ་དེར་གཉན་སྲས་
259



ཁྲས་ཁྱེར་རོ་ཟེར་བའི་འུར་ཆེན་ཞིག་ལངས་པའི་མོད་ལ་སད་ཡོང་བས། བྱ་
ཞིག་གིས་སྦྲུལ་ཞིག་བཟུང་ནས་ཁྱེར་ཏེ་སྔོན་དེར་འཕུར་འགྲོ་བར་ཀི་བཏབ་ནས་
ཞྭ་འཕངས་པས། སྦྲུལ་སྔོན་དེར་འཕངས་འདུག་པ་ཞྭ་ཡི་ནང་དུ་བླངས་ཏེ།
མཚོ་ཁར་ཁྱེར་ནས་བཞག་པར། ཨེན་ཙམ་ནས་སྦྲུལ་དེ་མཚོ་དེའི་ནང་དུ་སོང་
བ་ལ་ངོ་མཚར་ནས་སླར་ལོག་སྟེ། མཚོ་ཁར་དེའི་ནུབ་དེར་བསྡད་པར་རྨི་ལམ་
དུ། ཤིན་ཏུ་འཕྱོར་མ་ཞིག་གིས། ཁྱོད་ཀྱི་གཉན་སྲས་ཁྲས་ཁྱེར་བ་བླངས་པས།
ཁྱོད་ལ་གཞི་བདག་གཉན་པོ་གཡུ་རྩེའི་གཏང་རག་ཞིག་སྦྱིན་རན་འདུག་པས།
སང་ནུབ་ཁྱོད་གཞི་བདག་གི་མདུན་དུ་ཐོན་རྒྱུ་ཡིན་པས། དེ་དུས་ཁྱོད་ཀྱིས་སྐུ་
མདུན་དེར་ཕྱར་ཁྲ་ཞིག་ཡོད་པ་དེ་དང་། དབྱུག་པ་ཞིག་ཡོད་པ་དེ་དང་ ཁྱི་
ཞིག་ཡོད་པ་དེ་གསུམ་དགོས་ཟེར། ང་གཉན་ཡུམ་ཞིག་ཡིན་པ་དང། སྦྲུལ་དེ་
ང་ཡི་བུ་ཡིན་ཞིང་། །སྦྲུལ་དུ་སྤྲུལ་ནས་ཆུ་མཚོ་ལ་རྩེ་རུ་སོང་བ་བྱ་ཡིས་ཁྱེར་བ་
ཁྱོད་ཀྱིས་བླངས་པས། ངས་ཁྱོད་ལ་དེའི་དྲན་ལན་དུ་བློ་བསླབ་པ་ཡིན། ཁྱོད་
དཔོན་གཡོག་སང་ནུབ་ཡང་འདིར་སྡོད་ལ། རས་གུར་ཡར་མདའ་རྒྱང་གང་
ཙམ་དུ་སྤོས་ལ་དེར་ཁྱོད་གཅིག་བུ་གཟིམས་པར་མཛོད་དང་། ང་རང་སླེབས་
ཡོང་ཟེར་བ་རྨིས་པར། ཕྱི་ཉིན་དེ་བཞིན་བྱས་པས་ཨ་འབུམ་རང་གིས་དོ་ནུབ་
ཡང་རྨི་ལམ་ཡིན་རྒྱུ་བྱས་འདུག་པར། ནུབ་མོ་ཁ་ཚབས་ཤིན་ཏུ་ཆེ་བ་དང་དུས་
མཉམ་དུ་སྔར་ནུབ་ཀྱི་བུད་མེད་རྨིས་རྒྱུ་དེ་མངོན་སུམ་དུ་ཐོན་ནས། ཁྱོད་ཀྱིས་
དར་ཁ་བཟང་པོ་ཅི་ལེགས་ཤིག་བཟུང་ལ། གོས་ཚག་བཅོས་དང་། ངེད་
གཉིས་ཀྱང་གཉན་པོ་གཡུ་རྩེའི་མདུན་དུ་འགྲོ་ཟེར་བ་བྱུང་བས། ཅུང་ཟད་
སྐྲག་པ་དང་བཅས་ཏེ་དར་ཁ་བཟང་པོ་ཞིག་བཟུང་ནས། ཞྭ་ལྷམ་གྱོན་ཏེ་སྒོར་
བུད་པར་རྟ་དཀར་པོ་སྒ་བཅས་ཁྲིད་ཡོད་པ་དེ་ལ་ཞོན་ཟེར་བ་བཞིན་ཞོན་པས།
ཁོ་རང་གི་རྟ་ཁ་ཁྲིད་ནས་རེ་འགའ་ཞིག་ནམ་མཁར་འགྲོ་བ་ལྟ་བུ། རེས་འགར་
ས་གཞིར་འགྲོ་བ་ལྟ་བུའི་ངང་ནས། ཕོ་བྲང་ཆེན་པོ་ཞིག་གི་སྒོར་སོན་པ་དང་།
260



ད་ཁྱོད་རྟ་ལས་བོབས་ལ་དར་དེ་ལག་པ་གཡས་པས་བཟུང་ལ། ལག་གཡོན་ང་
ཡི་ལག་ཏུ་ཞོག་དང་། ངེད་གཉིས་འགྲོ། ཁྱོད་སྐྱག་མི་དགོས་ཟེར་བཞིན། དེ་
ལྟར་རྡོ་སྐས་བང་རིམ་ཅན་མང་པོར་འཛེགས་སོང་བར། གཞལ་ཡས་ཁང་ངོ་
མཚར་བ་ཞིག་གི་ནང་དུ་སོན་པར། ཁྲི་མཐོན་པོ་ཞིག་གི་སྟེང་ན་མི་གོན་པ་
སྔོན་པོ་མནབས་པ་དབུ་ལ་དར་དཀར་གྱི་ལ་ཐོད་བཅིངས་པ། རྫི་སྨིན་དང་ཁ་
སྤུ་སྨ་ར་ཤིན་ཏུ་རིང་བ་ཞིག་བཞུགས་པ་ལ། བདག་བསུ་མའི་བུད་མེད་དེས་
ཕྱག་འཚོལ་ལ་དར་ཕུལ་ཏེ་ང་ཡིས་བསླབས་པ་མ་བརྗེད་གསུངས་པར། དེ་
ལྟར་ཕྱག་འཚལ་ནས་དར་ཕུལ་བར། དར་ཕྱག་གིས་བླངས་ཏེ། ཞལ་ནས།
མགོ་ལོག་ཨ་འབུམ་རྒྱལ་ཁྱོད་ལ་ཅི་དགོས་གསུངས་བྱུང་བར། སྔར་བུད་མེད་
དེས་བསླབས་པ་ལྟར། ཕྱར་ཁྲ་འདི་དང་། དབྱུག་པ་འདི་དང་ཁྱོ་མོ་འདི་
རྣམས་དགོས་ཞུས་པར། ཞལ་ནས། འདི་ལ་དེ་རྣམས་སྦྱིན་ནས་གཉན་མོ་
ཁྱོད་ཀྱིས་སྔར་ཤུལ་དེར་སྐྱོལ་གསུངས་ཏེ། ཕྱག་གི་དར་ཁ་སྔོན་པོ་ཞིག་བླངས་
ནས་བདག་གི་སྐེར་བསྐོན་ནས། བསང་མཆོད་གཙང་སྦྲ་དང་ལྡན་པ་དག་ལ་
ནམ་ཡང་བརྩོན་པ་གལ་ཆེའོ་གསུངས་ནས། ལེགས་སོ་ཞུས་ཏེ་ཕྱིར་ལོག་པར་
སྔར་གྱི་བུད་མེད་དེས་དབྱུག་པ་དང་ཕྱར་ཁྲ་གཉིས་བཟུང་། ཁྱི་མོ་དེ་ཁྲིད་ནས་
འགྲོ་གསུངས་པར། སྐེ་ཡི་དར་ཁ་དེ་རུམ་དུ་བཙུད་ནས་རྗེས་སུ་རྒྱུགས་པས།
ཕོ་བྲང་གི་སྒོ་ཁའི་ས་དེར་སོན་པ་སའི་ཁ་བ་དཀར་དྭངས་ངེ་ཡོད་པར། ཁ་བ་
འཚུབ་བཞིན་སྔར་གྱི་རྟ་དེར་ཡང་ཞོན་ཟེར་ནས་ཁར་བཟུང་སྟེ་ཡང་སྔར་བཞིན་
ཁ་ཁྲིད་ནས་སོང་བར། སྔར་ལྟར་ང་རང་གི་གུར་སྒོར་སླེབས་པར་རྟ་ལས་བབ་
སྐབས། དེར་བུད་མེད་ཉིད་ནས། ཁྱོད་ཀྱིས་རུམ་གྱི་ཁ་ཕྱེ་ཟེར་ནས་ཕྱེས་པར།
དང་པོ་ཕྱར་ཁྲ་དེ་རུམ་དུ་བཙུད་དེ་ནས་དབྱུག་པ་དེ། དེ་ནས་ཁྱི་མོ་དེ་བདག་
གི་རུམ་དུ་བཙུད་ནས། ཕྱར་ཁྲ་དེ་ས་ཆ་ཡིན། དབྱུག་དེ་དགྲ་བརྡུངས་ཡིན།
ཁྱི་མོ་དེ་གཉན་པོ་གཡུ་རྩེའི་སྲས་མོ་ཡིན་པས་རྗེས་ནས་འདི་གསུམ་གྱི་དངོས་
261



གྲུབ་དེ་ཁྱོད་ཚང་ལ་འོང་རྒྱུ་ཡིན་ནོ། །ང་རང་ནི་གཉན་མོ་ཀ་དཀར་ཟེར་བ་དེ་
ཡིན་པས། རྗེས་ནས་བསང་མཆོད་དག་པ་ལ་བརྩོན་པར་མཛོད་ཅིག ད་ཁྱོད་
བདེ་བར་མཛོད་གསུངས་ནས་བསུ་ སྐྱེལ་ གྱི་རྟ་དེ་ཁྲིད་ནས་ནམ་མཁའ་ལ་
བཞེད་སོང་ངོ་། །ང་རང་གི་རུམ་དུ་ཕྱར་ཁྲ་དང་། དབྱུག་པ་ཁྱི་མོ་རྣམས་ཡོད་
སྙམ་པའི་བག་ཆགས་ཉིན་ཁ་ཤས་ལ་བྱུང་བ་མ་གཏོགས་དེ་རྣམས་ནི་མི་སྣང་།
ཕྱག་གིས་གནང་བའི་དར་སྔོན་པོ་དེ་ནི་མངོན་སུམ་དུ་མཐོང་རྒྱུ་འདི་ཡིན་
ནོ། །ཡང་སྐབས་ཤིག་བྱ་ལོའི་ཟླ་གསུམ་པའི་ཚེས་ལྔ་ལ་རྨི་ལམ་དུ་སྔར་གྱི་
གཉན་པོ་གཡུ་རྩེ་དེས་རྟ་དཀརཔོ་རྔོག་སྔོན་ཞིག་ལ་བཅིབས་ནས་འཁོར་རྟ་བ་
བརྒྱ་དང་བཅས་ང་རང་གི་གུར་སྒོ་དེར་བྱོན་ནས། ནང་སྔ་ཁྱོད་ཀྱིས་རྟ་ཞོན་
མདའ་གཞུ་འཁོར་གསུམ་བཅས་སྔོ་མཚོ་གོང་འགབ་གཉིས་བར་དུ་ཤོག་ནས་
སྡོད་དང་། སྔར་མེད་པའི་མཚོ་གཡག་ཞིག་ཡོད་པ་མདོག་ནག་པོ་ཡིན། ངེད་
ཀྱི་མཚོ་གཡག་རྣམས་དཀར་པོ་ཡིན་པ་དེ་གཉིས་མཚོ་ཁ་ནས་འཛིང་བ་མཐོང་
ན། ཁྱོད་ཀྱིས་གཡག་ནག་པོ་དེ་བསད་ཐུབ་ཚེ། དེ་ནས་ངེད་ཀྱི་བུ་མོ་ཁྱེད་ཀྱི་
བུ་ཆུང་ལ་མྱུར་དུ་སྦྱིན་གསུངས་པས། ཕྱི་ཉིན་ཨ་འབུམ་རང་ཉིད་དང་བུ་
འབུམ་ཡག་གཉིས་དེ་བཞིན་དུ་སོང་ནས་བསྡད་པས་དགུང་མོ་ཁ་འཚུབ་ཆེན་པོ་
ཞིག་བྱུང་དུས། གཡག་དཀར་ནག་གཉིས་མཚོ་གོང་འགབ་ནས་ཐོན་ཙ། བྱེ་
མའི་ནང་ལ་འགྲེ་ལོག་བྱས་ནས་ངར་ལྷབ་སྒྲོགས་བཞིན་འཛིང་བ་མཐོང་བས།
གཡག་གཉིས་ཀ་ཕྱི་མ་དང་སྲེ་ལོག་གེར་སོང་ཡོད་པར་དབྱེ་འབྱེད་དཀའ་ཙམ་
ནས་ཕ་བུ་གཉིས་ཀས་འདའ་གཉིས་འཕངས་པར། གཡག་ནག་པོ་མདའ་
གཉིས་ཕོག་ནས་མཚོ་འགབ་མར་མཆོངས་སོང་ངོ། །གཡག་དཀར་པ་དེ་ཡང་
གོང་མར་ཞུགས་སོ། །དེ་ནས་ཚེས་བདུན་གྱི་ནུབ་མོ་རྨི་ལམ་དུ་གཡུ་རྩེ་ཉིད
བྱོན་ནས། ད་ནི་ནང་སྔ་ཁྱེད་ཕ་བུ་བྲག་ཀའུའི་རྩ་བ་དེར་ཤོག་ལ། ལྷ་བསང་
གཙང་མ་མཛོད་དང་། ང་ཡི་སྲས་མོ་ཆེ་བ་ལྷ་མོ་སྲང་ལྕམ་ཟེར་བ་སེང་གེ་དཀར་
262



མོའི་གཟུགས་སུ་བསྐྱེལ་འོང་བས་དེ་ལ་མདའ་དར་གྱིས་རེག་དང་མི་མོར་འགྱུར་
ལ། གཙང་སྦྲ་གྱིས་ལ་ཁྱོད་ཀྱི་བུའི་ཆུང་མ་གྱིས་དང་། མངའ་ཐང་ཆེ་བ་སྨྲ་ཤོད་
མ་ལག་དྲུག་གི་མི་སྡེ་དང་ས་ཆའི་བདག་པོ་འོང་ངོ་གསུངས། ། ཕྱི་ཉིན་དེ་ལྟར་
བྱས་པས། ཁ་འཚུབ་ཆེན་པོ་དང་ན་བུན་གྱི་ནང་ནས། སེང་གེ་དཀར་མོ་ཞིག་
གུར་སྒོལ་བྱུང་ཡང་གཉན་གྱི་ཁ་རླངས་ཀྱི་དུག་གིས་དཔོན་གཡོག་རྣམས་ཐམ་
ཐོམ་དུ་སོང་ནས། མདའ་དར་རེག་ཙམ་ཡང་མ་ནུས་ཏེ་སེང་གེ་ཡང་ཡལ་སོང་
ངོ་། །ཡང་དེར་བསྡད་པར། རྨི་ལམ་དུ་གཡུ་རྩེ་བྱོན་ནས། ནང་མོ་ཡང་ལྷ་
བསང་གཙང་མ་མཐོང་མཛོད་དང་། ང་ཡི་སྲས་མོ་འབྲིང་བ་གཉན་མོ་འབྲུག་
སྨན་ཟེར་བ་གཡུ་འབྲུག་སྔོན་མོའི་གཟུགས་བསྐྱལ་འོང་གི་དེ་ལ་དར་གྱིས་རེག་
པ་དང་། མི་མོར་འགྱུར་ལ་གཙང་སྦྲ་གྱིས་ཏེ། ཁྱོད་ཀྱི་བུའི་ཆུང་མ་མཛོད་
དང་། མངའ་ཐང་འབྲིང་བ་སྨར་ཤོད་མ་ལག་ལྔ་ཡི་མི་སྡེ་དང་ས་ཆའི་བདག་པོ་
འོང་ངོ་གསུངས། ཕྱི་ཉིན་དེ་ལྟར་བྱས་པར། ཁ་ཆར་ཆེན་པོ་ན་བུན་གྱི་ནང་
ནས་གཡུ་འབྲུག་སྔོན་མོ་ཞིག་གུར་སྒོར་ཐོན་ཡང་། སྔར་ཉིན་ལྟར་མདའ་རེག་
ཙམ་ཡང་མ་ནུས་ཏེ་སྔར་བཞིན་ཡལ་སོང་ངོ། དོ་ནུབ་ཡང་དེར་བསྡད་པར་རྨི་
ལམ་དུ་གཡུ་རྩེ་བྱོན་ནས། ནང་སྔ་ནི་ལྷ་བསང་ཆེན་པོ་གཙང་སྦྲ་དང་ལྡན་པར་
ཐོང་མཛོད་ལ། ང་ཡི་སྲས་མོ་ཆུང་བ་ཀླུ་མོ་སྦྲུལ་མཛེས་ཟེར་བ་དེ་སྦྲུལ་རེ་
འབྱམས་ཀྱི་གཟུགས་སུ་བསྐྱལ་འོང་གིདེ་ལ་མདའ་དར་གྱིས་རེག་པ་དང་། མི་
མོར་འགྱུར་ལ་གཙང་སྦྲ་ཤིན་ཏུ་མཛོད་ལ། ཁྱོད་ཀྱི་བུའི་ཆུང་མ་གྱིས་དང་།
མངའ་ཐང་ཆུང་བ་རྡོ་འཛི་སྨྲ་གསུམ་ཙམ་གྱི་ས་ཆ་དང་མི་སྡེ་ཡང་མི་རབས་
འགའ་ཙམ་ལ་དབང་ཞིང་། མི་མཐའ་མང་བོ་ཆུ་ཡི་རྒྱུན་ལྟར་རིང་ལ། ཀླུ་དང་
ས་བདག་གི་སྡོང་གྲོགས་མཛད་ཅིང་། བུ་མོ་ལའང་སྲས་ཤིག་འབྱུང་འཕྲལ་
ནས་ཕྱིར་བྱོན་དགོས་པ་འབྱུང་ངོ་གསུངས། ཕྱི་ཉིན་ཁ་འཚུབས་ན་བུན་ཆེན་
པོ་སྔར་ལྟར་བྱུང་བར། སྒོར་བུད་ནས་ཤིན་ཏུ་སྒྲིམ་སྟེ་བལྟས་བསྡད་པས།
263



བྲག་ཀའུའི་གདོང་དེ་ནས་མར་སྦྲུལ་རེ་འབྱམས་ཤིང་འོང་བ་མདའ་དར་གྱིས་
རེག་ཙམ་ནུས་པར་བུད་མེད་མཛེས་པ་མེ་ཏོག་སྣ་ཚོགས་ཁ་དོག་ལྔའི་མདོག་
ཅན་ལྔས་དབུ་བརྒྱན་པ་དར་དཀར་གྱི་གོས་མནབས་པ་ཞིག་ཏུ་གྱུར་ནས་བྱུང་
བ་དེ་ལ། གཉན་མོ་མེ་ཏོག་ཐོད་ཅད་ཟེར་རོ། །དེ་ནས་དེ་ཉིད་བསུས་ཏེ་བུ་ཡི་
ཆུང་མ་ལྟར་བྱས་སོ། ། ཕྱིས་ནས་དབུ་རྒྱན་མེ་ཏོག་རྣམས་གཡང་ཁུག་ནང་དུ་
ཡོད་པ་མངོན་སུམ་དུ་མཐོང་རྒྱུ་འདི་ཡིན་ནོ། །དེ་ནས་གཉན་མོ་དེ་ཆུང་མའི་
ཚུལ་དུ་བཞུགས་ཀྱང་། ཤ་གོས་མི་མནབ་ཅིང་ཤ་མི་གསོལ་བ་སོགས་གཙང་སྦྲ་
ཆེ་བས། གསོལ་བ་གཟའ་བཏུང་རྣམས་གཉན་མ་རང་ནས་གཡོ་བསྐོལ་དགོས་
པ་དང་། བཞུགས་ས་ཡང་ནགས་ཚུལ་ཕྱུག་ཅིང་ཆུ་མིག་མང་དུ་ཡོད་པ། ཆུ་
ཐག་ཉེ་བ་ཞིག་ལ་ཐུགས་དགྱེས་པས་སྨར་ཤོད་དུ་བཞུགས་ཁང་བརྩིགས་ནས་
དེར་བཞུགས་པར་ཀླུ་མཁར་ཟེར་བ་དེ་ཡིན། འབུམ་ཡག་ཁྱིམ་ཐབ་འཛིན་པའི་
བུད་མེད་དུ་མཉན་མོ་རང་གི་བཀའ་བཞིན་ལྡོང་བཟའ་ལྷ་མཚོ་ཟེར་བ་བླངས།
ཆུ་ཕག་གི་ལོ་གསར་གྱི་ཚེས་པ་བརྒྱུད་ཀྱི་ཉིན་གཉན་མོས་སྲས་ཤིག་བཙས།
ཕག་ལོར་སྐྱེས་པས་ཕག་ཐར་ཞེས་བཏགས་སོ། །རྗེས་ནས་ཉིན་ཞིག་སེར་བ་
བབ་ནས་ཐོག་འབྲུག་གློག་གསུམ་བྱུང་སྟེ་སྦྲ་ལ་ཐོག་བརྒྱབ་ནས་སྲས་ཕག་ཐར་
གྱི་མལ་དུ་བབས་ཀྱང་སྐྱོན་མ་བྱུང་བས་ཕག་ཐར་མིན་ཐོག་ཐར་ཡིན་ཟེར་བ་དེ་
གྲགས། དེ་ནས་ཅུང་ཙམ་སོང་བར་གཉན་མོ་ཡང་གཉན་ཡུལ་དུ་ལོག་དགོས་
བྱུང་ཞེས་འཁོད་ཡོད། འདི་ནས་བཟུང་མི་ཀུན་གྱི་ངག་ལམ་དུ་མགོ་ལོག་གི་
དཔོན་རིགས་རྣམས་ཀྱི་ཕ་རུས་ཨ་ལྕགས་འབྲི་དང་། མ་རྒྱུད་གཉན་མོ་གཡུ་རྩེ་
ནས་མཆེད་པར་གྲགས་སོ། །
]
《མགོ་ལོག་ལོ་རྒྱུས་དེབ་ཐེར།》 ཤོག་གྲངས ༡༩ - ༢༥
264



གཉན་པོ་གཡུ་རྩེའི་མཇུག་གི་ཕྱིས་མཚོའི་འགྲམ་མཆོད་བསྟོད་ཀྱི་བྱེད་སྒོ་སྤེལ་བཞིན་པ།
དེ་ཡང་མགོ་ལོག་འབུམ་པ་ཁག་གསུམ་ཞེས་མགོ་ལོག་ཚོ་ཆེན་གསུམ་པོ་
མ་ཆགས་གོང་མགོ་ལོག་གི་ཡུལ་འཁོར་འདི་ལྷ་དང་གཞི་བདག་སོགས་མི་མ་
ཡིན་གྱིས་དབང་བསྒྱུར་བར་གྲགས་ཤིང་རྗེས་སུ་མི་ཡི་རིགས་རྒྱུད་ཆད་པ་ནས་
བཟུང་། ལྷ་དང་མི་གཉིས་གཉེན་འབྲེལ་བྱུང་ཞིང་འདྲེས་སྡོད་ཀྱི་ས་ཆ་ཞིག་ཏུ་
གྱུར་བའི་སྐོར་ལ་རོ་པན་ཁོར་ཨན་མན(Robin Kornman)གྱིས་བརྩམས་
པའི་ཚོ་བ་ཞིག་གི་ལོ་རྒྱུས་( ATribal History) བྱ་བའི་ནང་དུ་འཁོད་ཡོད་པ་
འདི་ལྟ་སྟེ།
དང་པོའི་དུས་སུ། མགོ་ལོག་གི་ཡུལ་འདི་མི་མེད་རི་ཁུལ་ཞིག་ཡིན་ལ།
རྗེས་སུ་རིམ་གྱིས་མི་ཆགས། །མིའི་རིགས་ཐོག་མ་ས་དེར་སླེབས་དུས་རིང་མོ་
ཞིག་ནས་མི་མ་ཡིན་གྱིས་བདག་གེར་བཟུང་བའི་གནས་ཞིག་ཡིན་པར་མཐོང་
ཞིང་། ས་དེའི་གནས་རེ་རེར་བདག་བྱེད་མཁན་གྱི་མི་མ་ཡིན་རིགས་རེ་ཡོན་པ་
དང་། དེ་དག་ལ་ས་བདག་དང་། གཞི་བདག གནས་བདག་ཅེས་འབོད།
གཏམ་རྒྱུད་ཞིག་ཏུ། མགོ་ལོག་གི་མི་རབས་གཉིས་པའི་དུས་སུ་བུ་ཞིག་ཡོད་
265



པར། ཁོའི་ཕ་ནི་མགོ་ལོག་གི་མི་རྒྱུད་ཐོག་མ་ཡིན་ལ་མ་ནི་མི་མ་ཡིན་གྱི་རིགས་
ཡིན། དེ་ཕྱིར་བུ་དེར་ཀླུ་མོ་ཞིག་མཚོ་ལས་ཐོན་ནས་ཁོ་ལ་ནོར་ལོངས་སྤྱོད་སྦྱིན་
པ་དང་། སྐྱབས་སུ་འཛིན་ཞིང་རྟག་པར་ལུང་བསྟན་སྩོལ། ཀླུ་མོ་དེས་སྔོ་ལྗང་
སྐྲ་ཡི་ལན་བུ་འཆིངས་ཞིང་ཁོ་ལ་ནུ་ཞོ་བསྣུན།
དེ་ལྟ་བུའི་གདོད་མའི་ཆོས་ལུགས་ཀྱི་ལྟ་བ་རྣམས་གེ་སར་སྒྲུང་དུ་སྦྱར་
ཚུལ་གྱི་སྒྲུབ་བྱེད་དུ་མདོ་མཁྱེན་བརྩེ་ཡེ་ཤེས་རྡོ་རྗེས། གེ་སར་རང་ཡང་རྗེས་
སོར་ས་ཆ་དེ་གའི་ཆོས་སྐྱོང་དུ་གྱུར་བ་དང་། རུས་རྒྱུད་མེས་པོ་རྣམས་ལྷ་རྒྱུད་
དེ་རིགས་ལ་འབྲེལ་བ་བྱུང་བས་ལྷ་རྣམས་ཀྱིས་ཁོ་པ་ཚོར་མགོན་སྐྱབས་བྱེད་པ་
- - ----
–
i Robin Kornman, A Tribal History, from Religion of Ti-
bet in practice, Princeton University Press, 1997. All the time of
its founding the Golok region was a thinly populated, mountain-
ous district, only gradually settled by human beings. When hu-
man first arrived, they discovered that territory had been inhal-
ited since time immemorial by à society of deities, who had
their own of the land. Each district was thought to belong to a
lord or proprietor, who is God of the land. These deities are
called" earthlord” ( saludag), “groundlord" ( gzhibday), “placelord”
( gnashdag), or some times just the" lord”.
In a story said: there is a boy in the second generation of
Golok, whose father is the first Colokman but mother is from
the race of gods. Periodically, this box is favored by an agi , ad-
ragoness, who arise out of lake to offer him gift of wealth,
blessings, and prophecies. She appears as a woman with blue -
green hair and feeds him milk, the very substances propitiate
as a offering to propitiate the nagas themselves.....
266



སོགས་བྲིས་འདུག་པ་དཔེར་ན། དེ་ཡང་མགོ་ལོག་གི་མི་རྒྱུད་ཐོག་མ་དེ་ལྷ་མ་
ཡིན་དང་འབྲེལ་བ་ཡོད་པ་དང་ལྷ་མ་ཡིན་དེ་རིགས་བོད་མི་རིགས་ཀྱི་དཔའ་
བོའི་ལོ་རྒྱུསསྙན་རྩོམ་རིང་མོ་གེ་སར་རྒྱལ་པོའི་སྒྲུང་དུ་ཡང་བྱུང་ཞིང་། ལྷ་མ་
ཡིན་དེ་རིགས་ནི་མདོ་ཁམས་ཡུལ་གྱི་གཞི་བདག་དག་ཡིན། ལོ་རྒྱུས་ཡིག་ཆ་
དག་གིས་ང་ཚོར་གཞི་བདག་དེ་དག་གི་ཉིན་རྒྱུན་གྱི་འཚོ་བ་བསྟན་ཡོད་པ་དང་།
ཁོ་ཚོ་ཡང་མི་དང་འདྲ་བར་ནམ་རྒྱུན་མཐའ་མཚམས་འཕྲོག་རེས་བྱེད་པའི་གྱོད་
གཞིའི་ནང་བྲེལ། ཡང་མི་དང་འདྲ་བར་ཁོ་ཚོར་ཡང་གཉེན་སྡེབ་པ་དང་བཟའ་
བརྗིད་ཉམས་ལྡན་པའི་གེ་སར་གྱི་བླ་རི་རྨ་ཆེན་སྤོམ་ར། །
མི་མཉམ་འཛོམས་སྐོར་གྱི་གྲོས་ཡོད། ཡང་མི་དང་འདྲ་བར་ཁོ་ཚོ་བར་མ་ཆད་
པར་འཁྲུག་རྩོད་ལ་འགྲོ། མི་མ་ཡིན་དེ་དག་གིས་ཐུན་མོང་མ་ཡིན་པའི་རྣམ་
པས་མིའི་འཚོ་བ་ལ་ལྟ་རྟོག་བྱེད། སྔོན་ཧའོ་མའི་དུས་ཀྱི་དཔའ་བོ་བཞིན། ཁོ་
ཚོ་བོད་ཀྱི་ཚོ་བ་ཆེ་ཁག་རིགས་ཀྱི་འབྱུང་ཁུངས་ལ་དམིགས་བསལ་གྱིས་འབྲེལ་
བ་ཡོད། ཚོ་ཁག་དེ་རིགས་ཐོག་མར་འཛུགས་མཁན་རྣམས་རྟག་ཏུ་ས་ཆ་དེའི་
267



མི་མ་ཡིན་གྱི་བུ་དང་བུ་མོ་ཡིན། །
མགོ་ལོག་གི་མི་རྒྱུད་ལ་ཁོ་ཚོ་ལྷ་ཀླུ་གཉན་གསུམ་ལས་ཆད་པར་སྨྲ་བའི་
བསམ་བློའི་ཤུགས་ཆེ་དྲག་པའི་རྐྱེན་གྱིས། ཕྱིས་སུ་ནང་ཆོས་ཀྱི་བླ་མ་དག་གིས་
དེར་མ་དགྱེས་བའི་ཚུལ་མཛད་པ་དཔེར་ན། མགོ་ལོག་མི་རྒྱུད་ཀྱི་མེས་ཀྱི་གྲས་
ཕག་ཐར་བྱ་བ་གཉན་གྱི་བུ་ཞིག་ཡོད་པ་དེ་གཤེགས་ཁར། ཁོང་གི་བླ་མ་ཆོས་
འབུམ་པ་ནས་དེར་འདུས་ཀྱི་བུ་ཚ་རྣམས་ལ། འབྲུ་ལྷ་རྒྱལ་ནས་རང་ཅག་གི་ཕ་
རྒན་འདིའི་བར་གྱི་ཕ་མྱེས་རྣམས་ནི་ཚུལ་ཤིན་ཏུ་བཟང་པོ་འདི་ལྟ་བུ་ལྟར་སྣང་
į Robin Kornman, A Tribal History, from Religion of Ti-
bet in practice, Princeton University Press, 1997. In the beginning
of the story the first Golokman allies himself with gods who
also appear in the great Tibetan national epic, The Gesar of
Ling. These are the local deities of a certain region of eastern-
Tibet, the home of the shamanic hero Gesar. The History shows
them to us in peculiar detail - in effect, we see the daily life
of the local gods. Like humans, they are constantly engaged in
territorial conflicts; like humans, they have marriages and usual
contractual agreements that accompany family unions; and, like
humans, they must periodically go to war. The gods also inter-
fere in human life in a particular way. They are specifically
responsible for the origin and creation of each of the great
tribes of Tibet, for like the Homeric heroes, the founders of
tribal states are generally sons or daughters of local gods. Khy-
en tse takes advantage of this fact to retell a story that refur-
bishes his Buddhist birth mythology in non - Buddhist ethnic
particulars.
268



ལ་བཟང་བཟང་འདྲ་ཡང་དོན་ལ་བཟང་པོ་མིན། ཁོ་ཚོས་གཞི་བདག་གི་གཙོ་
བོ་རྣམས་ཡི་དམ་གྱི་སྙིང་པོར་བཟུང་བས། ཤི་ཚེ་བླ་དང་རྣམ་ཤེས་གཞི་བདག་
གིས་ཁྲིད་འགྲོ་བ་རེད་ཀྱང་། ནམ་ཞིག་ན་སྔོན་ལས་ཀྱི་རྗེས་སུ་འབྲངས་དགོས་
པས་ཆོས་ཆེན་པོ་བྱེད་དགོས་པ་ཡོད། ད་ཕྱིན་ཆད་ཁྱོད་བུ་དང་ཚ་རྒྱུད་རྣམས་
ཀྱིས་ཡི་དམ་གྱི་སྙིང་པོ་རིགས་གསུམ་མགོན་པོ་ལ་མཛོད། ཆོས་ལུགས་ཀ་ཐོག་
པའི་ཆོས་རྒྱུད་མ་བརྗེད། ངའི་ཆོས་ལུགས་འདི་ལས་ལོགས་སུ་ཆོས་ལུགས་
སྒྲུབ་ཕྱིན། མངའ་ཐང་ཇེ་ཆུང་དུ་འགྲོ། སྲུང་མ་ནི་མ་མགོན་དམ་གསུམ་ལ་
གྱིས། གཞི་བདག་ཆེན་པོ་རྣམས་ཀྱིས་གཙོས་ཡུལ་ལྷ་རྣམས་ཀྱི་བསང་མཆོད་
དང་གསོལ་མཆོད་ལ་བརྩོན་དང་བཟང་གསུངས་པ་ལྟར་རོ། །
མི་རྒྱུད་ལྷ་ཀླུ་གཉན་གསུམ་ལས་ཆད་པའི་བཤད་ཚུལ་འདི་གཅིག་ནས་
སྒྲུང་སྐྱེད་བྱེད་ཀྱི་རིག་ལམ་གལ་ཆེན་ཞིག་ཡིན་པ་གཤམ་དུ་ཞིབ་ཏུ་འཆད་པར་
འགྱུར་ལ། གཉིས་ནས་བཤད་ཚུལ་དེ་སྔོན་གཉའ་ཁྲི་བཙན་པོ་གནམ་རིམ་པ་
བཅུ་གསུམ་གྱི་སྟེང་ནས་བབ་ཞེས་པ་དང་གེ་སར་རྒྱལ་པོ་གོང་མ་ལྷ་ནས་གུང་
སྨན་རྒྱལ་མོའི་ལུང་བསྟན་ལྟར་མགོ་ནག་བོད་ཀྱི་མགོན་སྐྱབས་སུ་གླིང་ཡུལ་དུ་
བྱོན་པ་སོགས་ཀྱི་ལོ་རྒྱུས་ཀྱི་ལྟ་བ་དང་གཅིག་མཐུན་དུ་ཡོད། སྒྲུང་གི་རིག་ལམ་
དང་ཆ་འདྲ་བའི་ལྷ་སྒྲུང་གི་རིག་པ་དང་ལོ་རྒྱུས་ཀྱི་ལྟ་བ་ཡབ་མེས་དུས་ནས་
བརྒྱུད་ཡོང་བ་ཞིག་ཡིན་པས་ཁོ་ཚོའི་རང་གི་རྒྱུད་ལ་ལྷན་སྐྱེས་སུ་གྲུབ་ཡོད།
གཉིས་པ་ནི། དེ་ཡང་འབྲི་ཡི་གདུང་རྒྱུད་མགོ་ལོག་འདི་ཐོག་མ་ཉིད་
ནས་ཕས་ཀྱི་རྒོལ་བ་ལ་དགའ་ཞིང་འཐབ་འཛིང་ལ་དཔའ་བ་ཞིག་ཡིན་པ་གནའ་
སྒྲུང་ལས། འབྲི་བྱས་པ་ཅན་ཞེསདགྲ་ལ་རྒོལ་ཅེས་དང་། རི་རྩ་བ་གསུམ་དེ་
] 《 བོད་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ་》ཞེས་བྱ་བ་བཞུགས་སོ། ། ཤོག་
གངས༤༣ན་གསལ།
269



འབྲི་ལ་ཐོབ། ། རྒྱལ་ས་ནོན་པ་དེ་ཡི་དོན། །ཞེས་དང་། ཡང་། འབྲི་ཤིང་
ཐུང་ཅན་དེས་འཐབ་ན་མཛེས། ། ཞེས་དང་། དེ་བཞིན་དུ་ཡང་“ ལྡོང་ཆེ་
གཉན་ཅན་ཞེས་དབུ་འཕང་མཐོ” ཞེས་དང་། “ རི་རྩེ་མོ་གསུམ་དེ་ལྡོང་ལ་
ཐོབ། ལྡོང་ཞྭ་མགོ་མཐོ་བ་དེ་ནས་བྱུང་”ཞེས་དང་། “ ལྡོང་ཞྭ་དམར་ཅན་དེ་
བསྒྲིགས་ན་མཛེས” ཞེས་སོགས་གནའ་རབས་ཀྱི་ཡིག་ཚང་དག་ཏུ་སྡོམ་ཚིག་
བཞག་པ་ལྟར་ཡུལ་འདིའི་སྐྱེ་པོ་རྣམས་འཐབ་འཛིང་ལ་དགའ་བའི་རིགས་ཤིག་
ཡིན་པས་དཔའ་བོ་ནི་ཁོ་ཚོས་བཀུར་བཟོ་བྱེད་ཡུལ་ཡིན་ལ། ས་དེ་ལ་དབང་
བསྒྱུར་བའི་རྒྱལ་པོ་ཞིག་ཡིན་ན་ངེས་པར་དུ་ཕོ་རྩལ་སྣ་དགུ་འཛོམས་པ་ཞིག་
ཡིན་དགོས། གཞན་ཁོ་ཚོ་རང་བཞིན་བཟང་ཞིང་གཤིས་རྒྱུད་དྲང་བ། དགྲ་ལ་
གནག་ཅིང་མཚོན་ཆར་དགའ་བ། ཨ་གསར་ཆུང་ཞིང་ཕྱི་ཐག་རིང་བ། གཡོ་
སྒྱུ་མེད་ཅིང་མངོན་ལྐོག་ཐུབ་པ། སྤྱི་སེམས་ཆེ་ཞིང་ཆོག་ཤེས་ལྡན་པ། འཐབ་
ན་རྒོད་ཅིང་བཏུལ་ན་བཟང་བ། མནའ་ལ་བརྩི་ཞིང་ཚིག་ལ་དན་པ། སྨྲ་ལྕེ་
བདེ་ཞིང་གཏན་ཚིགས་རྣོ་བ། ཆོས་ལ་མོས་ཤིང་རྒན་ལ་བཀུར་བ། ངོ་ཚར་
འཛེམས་ཤིང་མགྲོན་ལ་སྤྲོ་བ་ཞིག་ཡིན་ཏེ། དཔེར་ན། རང་བཞིན་བཟང་
བས་གཞན་ལ་དོན་མེད་དུ་གནོད་འཚོ་སོགས་མི་བྱེད་པར་གཏད་ན་གློ་ཡོད་པ་
དང་། གཤིས་རྒྱུད་དྲང་བས་ངོ་དགའ་ངོ་ཡག་སོགས་བཤད་མི་ཤེས་པར་ཁ་
གསལ་གཏིང་གསལ་ཡིན་པ། དགྲ་ལ་གནག་པས་ཞེ་འགྲས་པ་ནས་བཟུང་
འདུན་འགྲིག་མ་བྱུང་ན་ཕ་ཚ་བུ་རྒྱུད་དུ་གནོད་ཅི་ནུས་བྱེད་པ། མཚོན་ཆར་
དགའ་བས་བྱིས་པ་ཆུང་ངུ་ཡན་གྱིས་ས་ལུ་ས་མདའ་རྩེ་ཞིང་ལྟོ་གོས་གཉིས་ཀྱི་
འཕྲོར་དྲག་ཆས་ཉོ་སྒྲུབ་བྱེད་རྒྱུ་དེ་འཚོ་བའི་ཁྲོད་ཀྱི་དོན་ཆེན་དང་པོར་འཇོག་
པ། དཔེར་ན་མེ་མདའ་རེ་ལ་འབྲི་གཡག་དྲུག་ཅུ་བདུན་ཅུ་བྱིན་ནས་ཉོ་སྲོལ་
270



ཡོད་པ་ལྟ་བུའོ། ཁོ་ཚོ་སྐྱེས་མ་ཉིད་ནས་དགྲ་ཐབས་ལ་དགའ་བས་དེའི་སྐོར་གྱི་
ཁྲིམས་སྲོལ་དང་རིག་གནས་ཀྱང་འཐུས་སྒོ་ཚང་ཞིང་ཐུན་མོང་མ་ཡིན་པ་ཤིག་
གྲུབ་ཡོད། དེར་དབྱེ་ན། དགྲ་ཇུས་འདུལ་ཐབས། ཟིན་ཇུས་སྐྱོང་ཐབས།
རུ་ཇུས་མཚེར་ ཐབས། ཞིང་ཇུས་སྐྱ་སྔོན་གྱི་ ཐབས་དང་བཞི་ཡོད་པ་ལས།
དང་པོ་དགྲ་ཇུས་འདུལ་ཐབས་ལ། དམག་གཡུལ་དར་གསུམ། མ་མདའ་ཀི་
རྒྱུག་རྩད་ར་མེད་པ། དགྲ་ཁྱེར་གཏིས་རྩོད། འགྲུལ་རྒྱ་མགྲོན་ཁྲིམས། ཉིན་
མོའི་སོ་ས་སྐར། ནུབ་མོའི་ཐུན་སྒུག་མང་འདུས་ཉུང་ཚོགས་བྱས་ནས་གོ་རྩིས་
དམག་རྩིས་ལེན་པ། དམག་རྒྱག་ཇག་རྒྱུག་སོགས་དགུ་ཡོད་པ་ལས། དང་པོ་
དམག་ཁྲིམས་ལ་ཡང་རབ་ནས་དམག་མི་གསུམ་མམ་ལྔ་དང་། ཁྱིམ་རབ་ནས་
གཉིས་སམ་གསུམ། ཁྱིམ་འབྲིང་ནས་གཅིག་གམ་གཉིས། ཁྱིམ་མཐའ་འགའ་
སྡེབ་ནས་དམག་མི་གཅིག་འཛོམ་དགོས། དེ་ལྟར་མ་ལྡན་ཚེ་དམག་ཚབ་ཆེ་
ཆུང་ལྟར་ཚེ་ན་རྟ་བོའུ་དང་ཆུང་ན་ཡང་སྐམས་ལུག་གི་ཆད་པ་གཅོད་དོ། །
གཡུལ་ཞེས་པ་ནི་གཡུལ་འཁྲུག་སྐབས་དཔའ་བོ་ལ་གཏིང་རག་དང་། སྡར་མ་
ལ་ཆེད། གཡུལ་རྐུབ་ཕུད་མཁན་ལ་དམག་གྲལ་ནས་གོས་འདབས་དྲས་ཏེ་སྐྱེ་
ལ་བསྐོན་པ་དང་། རྟ་རྔ་གཅོད་པ། མོ་གོས་བསྐོན་པ། མོ་མིང་འདོགས་པ་
དང༌། གཤེ་རྡུང་བཅས་ཀྱི་ཆད་པ་ཡོད་དོ། །དར་ནི་དཔོན་ནས་དམག་དཔོན་
བསྐོས་ཏེ་དམར་དར་སྤྲད་ནས་བཀོད་འདོམས་བྱེད་དུ་འཇུག་རྒྱུ་དེ་ཡིན་པར།
ཚོ་བ་སོ་སོའི་དམག་མི་མང་ཉུང་ལྟར་དམག་དཔོན་བཞི་ནས་དྲུག་བསྐོ་རྒྱུ་དེ་
ཡིན་ནོ། །གཉིས་པ། ར་མདའ་ཀི་རྒྱུག་ཅེས་པ་ནི་རྒྱུ་ནོར་འཕྲོག་ཤོར་བྱུང་ཚེ་
དཔོན་པོས་ཆ་རྒྱག་མངགས་ཏེ། ར་མདའ་ཀི་ཐོག་གཅིག་གིས་ཐོན་དགོས་
པས། རྗེས་སུ་ལུས་པ་དང་མ་ཐོན་པ་ལ་ཆད་པ་གཅོད་རྒྱུ་དེ་ཡིན། གསུམ་པ་
T
《 མགོ་ལོག་ལོ་རྒྱུས་དེབ་ཐེར།》 ཤོག་ངོས་༧ ༡ནས་༧༢
271



རྩད་རྨེད་ཅེས་པ་ནི་རྒྱུ་ནོར་རྐུན་ལ་ཤོར་ཚེ་དཔོན་གྱིས་མི་རྟ་གཤར་འདུག་བྱས་
ནས་ཕྱོགས་ཀུན་ལ་རྩོད་མེད་གཏོང་རྒྱུ་དེ་ཡིན་ནོ།། བཞི་པ་དགྲ་ཁྱེར་གཏིས་
རྩོད་ཅེས་པ་ནི་ཚུར་ལ་མི་བསད་དམ་རྒྱུ་འཕྲོག་བྱས་པའི་ཚོ་བར་དཔོན་པོས་
མང་ཉུང་འཚམ་པའི་མི་རྟ་ཧྲག་བསྡུས་ཀྱིས་དམག་མངག་སྟེ་གཏིས་ལན་རྩོད་
རྒྱུ་དེ་ཡིན། ལྔ་བ་འགྲུལ་རྒྱ་མགྲོན་ཁྲིམས་ཞེས་པ་ནི། དགྲ་གྱོད་གལ་འགངས་
ཅད་ལ་ཐུག་ཚེ་ཕྱི་མི་ནང་དུ་མི་འོང་བ་དང་ནང་མི་ཕྱི་ལ་མི་གཏོང་བའི་འགྲུལ་རྒྱ་
མགྲོན་ཁྲིམས་འཇོག་རྒྱུ་དེ་ཡིན་ནོ། །དྲུག་པ་སོ་ས་སྐོར་ཞེས་པ་ནི་དགྲ་གྱོད་ལ་
ཐུག་སྐབས་དམག་མི་རྣམས་ཀྱིས་ས་མཐོ་ས་ནས་སོ་བ་དང་། ས་མཚམས་ལ་
བསྐོར་བ་བྱེད་རྒྱུ་དེ་ཡིན་ནོ། །བདུན་པ་ཐུན་སྒུག་ཅེས་པ་ནི་དགྲ་གྱོད་ལ་ཐུག་
ཚེ་ས་འགག་གལ་ཆེན་ལ་མཚན་མོ་རེས་མོས་ཀྱིས་ཐུན་བྱས་ནས་སྒུག་དགོས་པ་
དེ་ཡིན། བརྒྱད་པ་མང་འདུས་ཉུང་ཚོགས་ཀྱི་འདུ་ཁྲིམས་ཞེས་པ་ནི་ལས་བྱའི་
གལ་ཆེ་ཆུང་ལ་བལྟས་ནས། བློན་འདུས་དང་ཚོ་འདུས། སྡེ་འདུས་སོགས་
བྱེད་ཚེ་མ་ཐོན་པ་རྣམས་ལ་སྐམས་མན་དང་པགས་པ་ཡན་གྱི་ཆད་པ་གཅོད་རྒྱུ་
དེ་ཡིན། དགུ་བ་དམག་རྒྱག་ཇག་རྒྱུག་ཅེས་པ་ནི་དཔོན་རྣམས་ཀྱིས་ཇག་ལ་
མཁས་པའི་མི་རྒོད་པོ་ཞིག་ཇག་དཔོན་དུ་བསྐོས་ཏེ། མི་རྟ་འོས་འཚམས་ཀྱིས་
དམག་རྩ་འཛུགས་བྱས་ནས་སྟོད་ཉམ་མཚོ་དང་། སྨད་རྒྱ་བོད་ཀྱི་ས་མཚམས།
ལྷོ་སྡེ་དགེ་སོགས་ལ་སོང་ནས་ཇག་བྱེད་སྲོལ་ཡོད་པ་མ་ཟད། ཚུར་ལོན་གྱི་རྒྱུ་
ནོར་དཔོན་ལ་ནོམ་ཕུད་བཞག་ནས་གཞན་དམག་མི་རྣམས་ཀྱིས་བགོ་རྒྱུ་དང་།
སྐབས་འགར་མི་ཡང་བཟུང་ནས་དཔོན་ལ་ཕུལ་ཏེ་གཡོག་བྱེད་དུ་བཅུག་པའང་
ཡོད།
དུས་རབས་ཉི་ཤུ་བའི་སྟོད་ཙམ་དུ་མགོ་ལོག་ས་ཆར་ལོ་མང་བཞུགས་
《མགོ་ལོག་ལོ་རྒྱུས་དེབ་ཐེར།》 ཤོག་ངོས༦༣ནས་༦༥
]
272



མྱོང་བའི་ཨ་རིའི་ཚན་རིག་པ་རོའོ་ཁའུ( ). F. Rock) བྱ་བས་ཁོང་གིས་ཨ་མྱེ་
རྨ་ཆེན་སྐོར་ལ་བརྩམས་པའི་ཨ་མྱེས་རྨ་ཆེན་གྱི་རི་རྒྱུད་དང་དེའིཉེ་འཁོར་གྱི་
ཡུལ་གྲུ་ཁག་བྱ་བའི་ནང་དུ་སྐབས་དེའི་མགོ་ལོག་གི་སྤྱི་ཚོགས་གི་གནས་ཚུལ་
དང་མིའི་གཤིས་རྒྱུད་སྤྱོད་ལམ་སོགས་ལ་ཟིན་བྲིས་བཀོད་འདུག་པ་འདི་ལྟར།
མགོ་ལོག་གི་ཨ་མྱེས་རྨ་ཆེན་བྱ་བའི་གནས་ཆེན་དེའི་ནང་ཁྲོད་དུ་སྲོག་
འཕྲོག་པ་ནི་ཁྲིམས་འགལ་དང་ཉེས་བར་བརྩི་ན་ཡང་། སུ་གང་ཞིག་རྨ་ཀླུང་
ཕྱུག་མོའི་ནུབ་རྒྱུད་དུ་སླེབས་ན་དེར་ངོ་ཡ་བྱེད་ཅིང་། ཁོ་ཚོས་རང་གི་ས་ཆེར་
དབང་བསྒྱུར་བའི་དཔོན་པོ་མ་གཏོགས་སུའི་བཀའ་ལ་ཡང་མི་ཉན་པ་དང་།
ཤིང་བཟའ་སྤྲུལ་སྐུས་ང་ཚོར་གསུངས་པ་བཞིན། ཁོ་ཚོའི་སྐད་ཆ་ལ་ཡིད་ཆེས་
བྱེད་མི་རུང་ཏེ། ཁོ་ཚོས་མི་སུ་ལ་ཡང་ངོ་རྒོལ་བྱེད་ཅིང་། རི་རྫོང་དེར་སླེབས་
པའི་ཕྱི་རྒྱལ་གྱི་མི་ལ་ལྷག་ཏུ་གཙེ། ཁོ་ཚོ་ནི་ནམ་ཡང་དེ་ལྟ་བུ་ཡིན་ལ་ཕྱིས་
སུའང་མུ་མཐུད་ནས་དེ་ལྟར་ཡིན་ལེ་ཆེས། ཁོ་ཚོས་རྟ་ཐོག་ནས་མི་ཚེ་བསྐྱལ་པ་
མ་ཟད་ནམ་རྒྱུན་འཐབ་འཛིང་ལ་དགའ་ཞིང་གལ་ཏེ་འཁོན་རྩོད་བྱུང་ན་ཁོ་ཚོའི་
བར་ལ་ཡང་དམར་འཛིང་བྱེད། ཁོ་བོས་འདིར་མགོ་ལོག་པ་ཞིག་གིས་བརྗོད་
པའི་གཏམ་ལུང་འདྲེན་པར་བྱ་སྟེ། ཁྱོད་ཀྱིས་ང་ཚོ་མགོ་ལོག་པ་དང་ས་གཞན་
པའི་མི་གཉིས་བསྡུར་མི་རུང་སྟེ། ཁྱེད་ཅག་གིས་རྒྱུས་མེད་ཀྱིས་བཙུགས་པའི་
ཁྲིམས་དང་ཏཱ་ལའི་བླ་མའི་ཁྲིམས། རྒྱ་ནག་གི་ཁྲིམས། ཡང་ན་ཁྱེད་ཅག་གི་
ཡུལ་དཔོན་ཉི་ཚེ་བ་དག་གི་ཁྲིམས་ལ་བརྩི་བར་བྱེད། ཁྱེད་ཅག་མི་གང་ཡང་
རུང་བར་འཇིགས་ཞིང་ཉེས་ཆད་ལ་སྐྲག་ནས་ཁོ་ཚོའི་བློ་དང་བསྟུན་པར་བྱེད།
མཇུག་མཐར་ཁྱེད་ཅག་མི་སྐྲག་ས་གཅིག་ཀྱང་མེད། ས་འདིར་སླེབས་པ་ན།
ཁྱོད་དང་ཁྱོད་ཕ་མེས་སུ་ཡིན་ཡང་ང་ཚོའི་ཁྲིམས་ལ་ཉན་པ་དང་ཉེས་ཆད་ཁུར་
དགོས། མགོ་ལོག་པ་ནི་སྐྱེས་མ་ཐག་པ་ནས་རང་དབང་ལྷན་སྐྱེས་སུ་གྲུབ་ཡོད་
ལ། ཨ་མའི་བྲང་གི་ནུ་ཞོ་འཐུང་བའི་དུས་ནས་རང་གི་ཁྲིམས་ལུགས་ཤེས། ཁོ་
273



ཚོ་ནམ་ཡང་རང་བཞིན་བརྟན་པོ་ཡིན་ཞིང་། མངལ་དུས་ནས་མཚོན་ཆ་སློབ།
ཕ་མེས་དག་ནི་ཞུམ་མེད་སྙིང་སྟོབས་ཅན་གྱི་དཔའ་བོ་ཁོ་ན་ཡིན་པ་མ་ཟད།
དེང་སང་ངེད་ཅག་གདུང་རབས་ཕྱི་མ་རྣམས་ཀྱང་དེ་བཞིན་ཡིན་པར་ངོ་
གནོངས་མི་དགོས། ངེད་ཅག་འཇིག་རྟེན་འདིར་སླེབས་ཙམ་ནས་རྒྱུ་འབྲས་མ་
གཏོགས་རྒྱུས་མེད་ཀྱི་མི་སུ་ཞིག་གི་ཁར་ཡང་མི་ཉན་ཞིང་། ང་ཚོ་བླ་ཆེན་གང་
གི་ངོ་གཡོག་མིན་ལ་ཏཱ་ལའི་བླ་མའི་ངོ་གཡོག་ཀྱང་མིན་པར་ནམ་ཡང་རང་
དབང་ཡིན་པའི་རྒྱུ་མཚན་ཡང་དེ་ཡིན། ང་ཚོའི་ཚོ་བ་ནི་བོད་ཁམས་སུ་ཆེས་
བཀུར་འོས་ཤིང་སྟོབས་དང་ལྡན་པ་ཞིག་ཡིན། ཞེས་མགོ་ལོག་གི་མིའི་གཤིས་
རྒྱུད་གྱོང་པོ་དང་བརྟན་རླིང་གཡོ་བ་མེད་པ་དེ་རྗེན་པར་བསྟན་ཡོད། །
བསམ་བློ་དང་རིག་གནས་གང་ཞིག་ཡིན་ཡང་དེ་གནས་སའི་རང་བྱུང་
གི་ཁོར་ཡུག་ལ་བརྟེན་ནས་མ་གྲུབ་པ་ཅི་ཡང་མེད་ལ། ངེས་ཅན་གྱི་རང་བྱུང་
ཁོར་ཡུག་ལས་དེར་མཐུན་གྱི་བསམ་བློ་དང་རིག་གནས་འབྱུང་བར་འགྱུར་
i
i F. Kork: Thir
mun
Ha -
Banks and l
ips! Regions · Rutier; 1956 1.
though murder
Hi!" marial 1
km
wutlined within the w
a r
thoro Im - m
- iorn, then we
lay ittariki all of
oppretabing
In region
tout Y
uRiver. The
infesty
OS
writ: ********* thut
their chirts, and in the si
11:1
- 2
Tf illt：3F1::1 ||»f; ft\1,3 1]; tlit=ir
43fc] +iris1.3
31: it 1: { ri 1:ཀ|:•}, T}
{"ijt1：
it1:14:Eifi!
53): (+4}:， , ༩'-":I}:
ftyrt:14:|-
Pr' who prelefratle Lil'terenuntain fast ... Thren burnul ill. Leti thum, and will probably remains. Their lite
La prut or hurrelok, wars pals for battle and men anmong themselves the soft:absbobe tre point of comvat.
1 1111• itt: ༔ -[j-sst.fr 11:413f• }} { Ffiltig: ༣il rit11 titit ·༌1jril}7.I，， [1 ་ ;ty - lig A•itli »lit•»T }r•t)1:|» 3)ll ths•༥
ilit laws tof strulisestier lines of Dalailit, 6
Chaisil, mil millont teler juotty chiers You are afraid of fin
11/j+ ：1L， ༼བst".1}}r， }rt11:|:-inril: 11t
fill tilirs，
༣ ༔»F; 15T1+, {t1:| tfi»» rt'suit |ཀ t|:.it ：bl;
uT?༌ :jfr;li11
} ，1，11 }iirng， {iju
] jf
t»jn},
saslibout your fathers in randfathers sub preust one total our : 4,0 le boulot en leur victios, con los
in der will houstruly of freedom, unil with his mother's wiki mbub sonritt'qitintame with bis laws. They
Hiatt uver live alread. Sont il lure wimbi 116. leams to 10), 193. flis ferretratr Wsp Würriors - they wire
lav Barless 2
. F.:(!!)
wr today in
their worthur dealents. The then
click ont il stranges we will not
lleurken, then will written itigil but thor vesick of ur prendere with which mache (or long enolets there wurke.
This is why we have not been free d own amr the slavem of pene - mithrero! Bookidokhan por of Dan
Taslima. Our tribe in the cast l'esprcted anvil mighty in Tibet, and we muhtly look down with contempt both bi-
:|:!t11:11t
11ttl
Tijj+•TI+:"
274



རོ། །མགོ་ལོག་གཙོའི་གླིང་སྒྲུང་གི་རིག་གནས་དར་ཆེ་བའི་འབྲོག་ཁུལ་དེ་དག་
ལ་མཚོན་ན། ས་དེ་གར་འཚོ་གཞེས་བྱེད་པའི་སྐྱེས་བོ་དག་ནི་ཉིན་མཚན་དུས་
དྲུག་ཏུ་འདྲེན་བྱེད་མིག་གི་ལྟད་མོར་མངོན་མཐོར་འཕགས་པའི་རྫ་རི་དང་
གངས་རི། ནགས་རི། དྭངས་ཤིང་གསལ་བའི་ཆུ་རྒྱུན་དང་མཚོ་མཚེའུ། སྔོ་
སེང་བའི་ནམ་མཁའ། མུ་མཐའ་བྲལ་བའི་རྩྭ་ཐང་། བག་ཡངས་སུ་རྒྱུ་བའི་
ནོར་ལུག་དང་ཅི་དགར་རྩེན་པའི་རི་སྐྱེས་སྲོག་ཆགས་བཅས་ཡིན་ལ། རྣ་བར་
ལྷགས་པ་ནི་ནོར་ལུག་གི་ངུར་སྒྲ་དང་འབའ་སྒྲ། རྟའི་འཚེར་སྐད། རྫི་བོའི་གླུ་
སྒྲ། བྱ་དང་བྱེའུའི་སྐད་སྒྲ། རྒན་པོ་དག་གི་གནའ་གཏམ་བཤད་པའི་སྐད་སྒྲ་
བཅས་ལས་གཞན་མ་མཆིས། དེ་ལྟ་བུའི་ཁོར་ཡུག་ཏུ་རང་བྱུང་དང་གང་ཟག་
གཉིས་གཅིག་ལ་གཅིག་བརྟེན་ཅིང་། རྟག་ཏུ་མངོན་སུམ་དང་འཕྲུལ་སྣང་གྱི་
འཇིག་རྟེན་བར་ལ་འགྲོ་འོང་བྱེད་པའི་སྣང་བ་བཅོས་མིན་དུ་སྟེར་རོ། ། ནང་
སྒོས་མགོ་ལོག་གི་ཡུལ་གྱུར་མདོ་སྨད་ཕྱོགས་ཀྱི་གཞི་བདག་ཡོངས་ཀྱི་གཙོ་བོ་
རབ་དཀར་ཤེལ་གྱི་ལྷུན་པོ་དགོང་ལ་བསྙེགས་འདྲའི་ཤར་ཕྱོགས་རྨ་རྒྱལ་སྦོམ་ར་
སོགས་གངས་རི་འོད་འབར་བ་དང་། སྔོ་གསལ་རལ་གྲིའི་རྩེ་མོ་གནམ་ལ་
གཟེངས་འདྲའི་གཉན་པོ་གཡུ་རྩེ། རྫ་ཆེན་གསེར་ཁྲབ། གཡུང་དྲུང་ལྕགས་རྩེ་
སོགས་རྫ་མི་སྨུག་པོ་རྔམ་ཆེ་བ། དཀར་དམར་ཐ་དད་པའི་བ་གམ་བརྩིགས་
འདྲའི་ཨ་མྱེས་ཁྱུང་མགོན་དང་། བྲག་དཀར་ལྷ་རྩེ། ཨ་མྱེས་གེ་ཐོ་སོགས་བྲག་
རི་གཟར་མོ་ཉམས་མཚར་བ། ནོར་བུ་རིན་པོ་ཆེའི་མན་ཌལ་བཤམས་འདྲའི་
རྡོ་སྙིང་རལ་བ་དང་། རྒྱུ་སྙིང་རྒྱལ་མོ། སྨུག་གི་རི་ཕྱོར་སོགས་གཡའ་རི་ལྷུན་
སྡུག་པ། གཉན་མོ་ཀ་ཀར་དང་། ཁྲོ་ཆེན་ཤེའུ་སྙིང་། རྨ་བུམ་ཤིང་རི་སོགས་
ནགས་རི་སྨུག་ཆགས་པ། བ་ཡན་ཇི་རི་དང་། དུག་གི་མཐོན་པོ། མཛོ་མི་
དུང་རི་སོགས་སྤངས་རི་སྣུམ་ཆགས་པ། གཞན་ཡང་མཛོ་མོ་རི་རྩེ་དང་། ཡག་
ར་སྟག་རྩེ། རྨ་ལ་མཚལ་རྩེ། ཀླུ་ནག་མདུང་རྩེ། བོང་ཚང་གཡུ་རྩེ། མཚོ་
275



བར་དཀར་རྩེ། དཀར་ལི་ལྷ་རྩེ། ཧུ་ལ་སྟག་རྩེ། རྡོ་ནག་མདུང་རྩེ། བྲག་
དཀར་ལྷ་རྩེ། བྱེ་མ་སྟག་རྩེ། སྤ་ལ་སྟག་རྩེ། བྱུ་རི་སྟག་རྩེ་སོགས་རྨ་སྟོད་ཀྱི་རྩེ་
བླ་བཅུ་གསུམ་དང་ བྲག་རིའི་མར་སྒམ་མཐོན་པོ། ཁོ་ཏིའི་ཤེའུ་སྙིང་མཐོན་
པོ། ཆ་ཡི་དུང་རི་མཐོན་པོ། དཀར་བོའི་ཆོས་ལུང་མཐོན་པོ། མུན་མོའི་
གསེར་ཏིས་མཐོན་པོ། སྒྲོག་འཛོང་རི་ཕྱོར་མཐོན་པོ། ཏིང་གི་ཏིང་ཏི་མཐོན་
པོ། རྐུང་གི་ལྷ་རི་མཐོན་པོ། ཆུ་དཀར་གཡའ་རི་མཐོན་པོ་སོགས་རྨ་སྨད་ཀྱི་
མཐོན་པོ་དགུ་སྒྲིག( རྗེས་མ་གཉིས་ད་ལྟ་མགོ་ལོག་ས་ཆ་མ་ཡིན་ཀྱང་མེས་པོའི་
དུས་ས་བདག་གིར་བཟུང་བས་ངག་རྒྱུན་ལྟར་བཀོད་པ་ཡིན)སོགས་རྒྱལ་བློན་
གྲལ་ལ་བསྒྲིགས་པ་ལྟ་བུ་ཚར་དུ་དངར་བའི་རི་དང་རི་ཕྲན་བགྲང་གིས་མི་ལང་
པ་ན་སྟག་གཟིག་དོན་དྲེལ་གཙོ་བྱས་ཀྱི་གཅན་གཟན་ཤ་གཟན་གྱི་རིགས་དང་
ཤ་བ་དང་། གླ་བ། རྐྱང་འབྲོང་སོགས་རི་དྭགས་རྩྭ་གཟན་གྱི་ཚོགས་རྣམས་
ཉིན་མཚན་ཀུན་ཏུ་རང་ཉིད་ཀྱི་ལོངས་སྤྱོད་དང་བདེ་འཇགས་ཀྱི་དོན་དུ་བརྩོན་
པར་འདུག་གོ། གཞན་ཡང་རྨ་ཆུ་དང། སྨྲ་ཆུ། རྡོ་ཆུ། ཁོ་ཆུ། ཁྲེབ་ཆུ། ཉི་
ཆུ་སོགས་ཀླུང་ཆེན་གཡུ་འབྲུག་སྔོན་མོ་མཁའ་ལ་འཁྱིལ་བ་ལྟ་བུའི་ནང་ན་ཉ་
སྲམ་གྱི་ཁྱུས་རྐྱལ་རྩལ་འགྲན་པ་དང་། དྭངས་གཙང་ཡན་ལག་བརྒྱད་ལྡན་གྱི་
ཡོན་ཏན་དུ་མས་ཕྱུག་པའི་གངས་ཆུ། རྫ་ཆུ། གཡའ་ཆུ་སོགས་དང་ཆུ་ཕྲན་
མང་པོས་ཕྱོགས་ཀུན་ཏུ་དྲ་བ་བྲེས་པ། དེའི་ལ་ལ་དྲག་ཏུ་འབབ་པའི་རྦ་རླབས་
དབྱིངས་སུ་འཕྱོ་བ། ལ་ལ་ དལ་བུར་རྒྱུ་བའི་ལྷུང་ལྷུང་གི་སྙན་སྒྲ་སྒྲོག་པ།
གཞན་ཡང་ཀུན་གསལ་མེ་ལོང་ས་ལ་འཕོས་པ་འདྲ་བའི་མཚོ་སྐྱ་རིང་དང་སྔོ་
རིང་། སྟོང་རིའི་མཚོ་ནག བེ་རུ་དུག་མཚོ། སྔོ་མཚོ། བྱིས་མཚོ། རཀ་ཁའི་
མཚོ་ལ་སོགས་པ་མཚོ་དང་མཚེའུ་ཆེ་ཆུང་སྣ་ཚོགས་ཀྱིས་ཕྱོགས་ཀུན་ཏུ་བརྒྱན་
པ། དེའི་ནང་དུ་རོ་ནུས་རིན་ཐང་དང་ལྡན་པའི་ལན་ཚྭའི་མཚོ་ཡང་ཡོད་ལ།
མཚོ་དེ་དག་གི་མཚོ་ཁར་ངང་བ་དང་། ངུར་བ། མཐིང་རིལ་སོགས་འདབ་
276



ཆགས་ཁྱུ་ཁྱུ་གནས་ཤིང་། ནམ་མཁར་ལྡིང་བཞིན་དུ་སྐད་སྙན་སྣ་ཚོགས་སྒྲོག་
པས་ཡིད་སྐྱོ་བ་སངས་བར་བྱེད་དོ། །ཡང་དུག་གི་ཐང་ནག་དང་། ངང་བའི་
གཤོག་ཐང་། སྒོ་མོའི་ན་ཐང་། རྒྱུ་དར་གསེར་ཐང་། རྙི་ཡི་ན་ཐང་། འབྲི་
ངོམ་ཡར་ཐང་མར་ཐང་སོགས་སྐྱ་མི་ཉིན་འགར་བསྐྱོད་ཀྱང་མཐའ་མི་ཆོད་པའི་
ཐང་ཆེན་མང་པོ་དང་། ཕྱོགས་མཚམས་དང་སྟོད་སྨད་ལ་མགོ་འཐོམ་པར་
བྱེད་པའི་ཁོ་བྱ་སེར་སྤེན་མའི་འདུས་གསང་། སྨྲ་དང་འབྲིང་རྒྱུ་ཚའི་འདུས་
གསང། འདྲ་འདྲ་ལག་སྤེན་མའི་གོང་གསང་། རྒྱུ་དར་གཉིས་ཀྱི་ཁ་གསང་།
འབྲུག་མོའི་བླ་མཚོ་མཚོ་སྐྱ་རེངས།
ཁོ་ཏ་ཟི་དབྱིག་སྡོམ་འདུས་གསང་། རྙིག་དང་འབྲིང་རྒོག་གི་ཁ་གསང་། དུག་
སྨུག་སྟོང་གི་འདུས་གསང་སོགས་གསང་ཆེན་མང་པོ་དང་། སྒྲོག་ཐག་ས་ལ་
འཕངས་པ་ལྟ་བུའི་གསའི་དྲུག་ཆེན་སུམ་མདོ། དར་ལག་རྒྱས་མདོ། སྟག་
གཟིག་ཁ་མདོ། རྨ་སྐྱང་འདུས་མདོ། སྨྲ་དང་འབྲིང་གསུམ་གྱི་འདུས་མདོ།
རྡོ་ཡི་ལྷ་ཁང་སུམ་མདོ། དྭངས་ལག་སུམ་མདོ་སོགས་མདོ་ཆེན་མང་པོ་དང་།
གཞན་ཡང་ཐུན་མོང་དང་ཐུན་མོང་མ་ཡིན་པའི་བཤད་རྒྱུན་དང་ལྡན་པའི་སྟག་
མོའི་ཡང་རྫོང། ཕག་ཀའི་སྦས་རྫོང་། བྲག་དཀར་གསང་རྫོང་། འབྲིང་མོའི་
རྟ་རྫོང་སོགས་གཡུ་རྩེའི་རྫོང་ཆེན་བཅོ་བརྒྱད་དང་། རི་ལ་དར་ཐག་འཐེན་པ་
277



ལྟ་བུའི་ཨ་ཆེན་གངས་ལ། བཀྲ་ཤིས་ལ་རིང་། རྟ་མཆོག་སྒང་ལ། ཁྱི་འབྲིའི་
རྫ་ལ། ཁྲ་ལ་ཀ་ཁ། སྨྲ་ད་ཟིའི་རྡོ་སྒང་རིང་མོ་སོགས་མིང་གྲགས་ཅན་གྱི་སྒྲུང་
མང་པོ་ཡང་ཡོད་དོ། །འདི་ལྟ་བུའི་གནས་ཀྱི་ཕྱོགས་རེ་འགའ་ན་ནགས་ཚལ་
གྱི་ཚང་ཚིང་འཁྲིགས་པའི་ཤིང་མཆོག་གསོམ་དཀར་སྡོང་བོའི་རྩེ་མོ་དགུང་ལ་
བསྙེགས་པ་དང་། ཨ་ཀར་དང་། སེང་ལྡེང་པུན་ཌ་རི་ཀ་ལ་སོགས་ཤིང་སྨན་སྣ་
ཚོགས་པའི་ཡལ་ཀ་ལྡེམ་ལ་ལོ་མ་རྒྱས་ཤིང་མ་བཏབ་རང་སྨིན་གྱི་འབྲས་བུས་
དུད་པ། རེ་འགའ་ན་ཤིན་ཏུ་ཉམས་དགའ་བའི་ནེའུ་གསིང་སྔོ་ལྗང་ཨིན་ཌ་ནི་
ལའི་མདངས་ཆགས་ཤིང་། མེ་ཏོག་གི་མདོག་སྣ་ཚོགས་ཀྱིས་ཡུལ་ཐང་ཆེན་
མོའི་ཁ་དོག་གི་བྱེ་བྲག་ཐ་དད་དུ་སྟོན་པ། དྲི་བསུང་གི་ངད་པ་འཐུལ་བའི་སྤོས་
ཀྱི་ལྡེ་གུ་ལྟ་བུ་དང་གཞན་ཡང་རོ་ནུས་ཞུ་རྗེས་ཀྱི་ནུས་པ་ཕུན་སུམ་ཚོགས་པ་
དབྱར་རྩ་དགུན་འབུ་དང་། སྙི་བ། གངས་རྒྱན་པདྨ། ལྕུམ་རྩ། ཀླུ་བདུད་རྡོ་
རྗེ། སྲི་ནག ཤིས་ཐང་། སྤང་སྤོས་ཁྱུང་དཀར་སོགས་སྨན་སྣ་གྲངས་མེད་
པས་རི་ཀླུང་ཁྱབ་པ་དང་། ཡུལ་གྱི་ཁྱད་ཟས་འབྲུ་རིགས་དང་གཉིས་སུ་མེད་
པའི་གྲོ་མ་ནི་སྟོན་དཔྱིད་གཉིས་ལ་འཛད་མཐའ་མེད་ལ། མ་བཏབ་རང་
འཁྲུངས་ཀྱི་ཤོ་མང་དང་རི་སྒོག་ལ་སོགས་རོ་བཅུད་དང་ལྡན་པའི་རི་ཚོད་མང་
པོའང་སྐྱེས་ཡོད། གཞན་ཡང་ཡུལ་འདིར་མ་གཏོད་ལྐོག་གྱུར་ཏུ་གནས་པའི་
གསེར་དངུལ། ཟངས་ལྕགས། ཏི་ཚ། གཤའ། རྡོ་སོལ། མུ་ཟི། ཤེལ་རྡོ།
རྡོ་བ་ལ་སོགས་བཟོ་ལས་ཐད་ཉེ་བར་མཁོ་ལ་མེད་དུ་མི་རུང་བའི་ཁྱད་འཕགས་
ཅན་གྱི་གཏེར་རྫས་སྣ་ཚོགས་ཀྱིས་གང་བར་འདུག་གོ། །
གོང་གསལ་གྱི་དཔེར་མཚོན་དེ་རིགས་ལས་མཐོང་ཐུབ་པ་ཞིག་ནི། གེ་
སར་གྱི་ཕ་ས་མགོ་ལོག་གི་ས་ཆའི་མི་རྣམས་གཞན་དང་མི་མཚུངས་བར་བོད་ཀྱི་
གདོད་མའི་ཤེས་རིག་གི་རྒྱུད་ད་དུང་མ་ཉམས་པར་ཡོད་དེ་ཁོ་ཚོའི་བསམ་རྒྱུད་
ལ་ལྷ་སྒྲུང་གི་རིག་པས་ཁེངས་ཡོད་པ་དང་། གཉིས་ནས་ཁོ་ཚོ་དཔའ་འཛིང་
278



རྟུལ་ཕོད་ཞིང་དཔའ་བོ་ལ་བཀུར་བཟོ་བྱེད་པའི་སྤྱི་ཚོགས་ཞིག་ཡིན་པ་དེ་ཉིད་
སྔོན་ལ་གླེང་ཟིན་པའི་མིའི་རིགས་ཀྱི་དཔའ་བོའི་དུས་རབས་ཀྱི་ཁྱད་ཆོས་དུ་མ་
དང་ལྡནཔ། གསུམ་ནས་ཁོང་ཚོ་གནས་པའི་ས་ཆ་དེ་དག་གི་ཡུལ་ལྗོངས་དང་
འཚོ་བའི་སྤྱོད་སྟངས། སྲོལ་རྒྱུན་གྱི་འདུ་ཤེས་བཅས་ཀྱིས་དེར་གནས་ཀྱི་སྐྱེ་བོ་
ཀུན་ལ་སྙན་ངག་གི་ཤེས་རབ་དང་རྣམ་དཔྱོད་ཕང་མེད་སྦྱིན་ཞིང་། རྟོག་
བཏགས་དང་ཡིད་སྤྲོས་ཀྱི་བསམ་བློ་ལྷག་པར་བསྩལ་པས། གླིང་གེ་སར་རྒྱལ་
པོའི་སྒྲུང་སྟེ་དཔའ་བོའི་བྱུང་བརྗོད་སྙན་རྩོམ་རིང་མོ་འགྲུབ་བྱེད་ཀྱི་རྐྱེན་དང་
རིག་པ་སྣ་ཚོགས་གྲུབ་བོ། །
ཡང་མདོ་མཁྱེན་བརྩེ་ཡེ་ཤེས་རྡོ་རྗེས་གེ་སར་གྱི་སྒྲུང་ཉིད་དེ་དང་དེ་ལྟ་
བུའི་སྤྱི་ཚོགས་དང་འཚོ་བའི་ཁྲོད་ནས་བྱུང་བའི་རིག་པ་ཐུན་མོང་མ་ཡིན་པ་
ཞིག་ཡིན་པ་སྒྲུབ་བྱེད་དུ་རྟགས་དང་མཚན་མ་བཞིའི་སྒོ་ནས་གཏན་ལ་ཕབ་
འདུག་པ་འདི་ལྟར། །
མི་མ་ཡིན་དེ་དག་ནི་ཡུལ་གྱི་གཞི་བདག་ཡིན་ལ་རྒྱ་གར་གྱི་སངས་རྒྱས་
ཆོས་ལུགས་ཀྱི་ལྷ་མ་ཡིན། ཆོས་ལུགས་ཀྱི་བྱེད་སྒོ་དེ་རིགས་ནི་ས་གནས་དེའི་
ཡུལ་སྲོལ་གྱི་ཆོ་ག་ཡིན་པ་ལས་ཆོས་ལུགས་ཀྱི་སྒྲུབ་སྦྱོང་ལག་ལེན་མིན། ཡབ་
མེས་དེ་རིགས་ལ་གཟི་བརྗིད་ཆེ་བ་ནི་ས་ཆའི་ཡུལ་ལྷ་ལ་འབྲེལ་བ་ཡོད་པའི་རྐྱེན་
གྱིས་ཡིན་པ་ལས། ཆོས་ཀྱི་ཡོན་ཏན་དང་དགེ་མཚན་འབར་བས་མ་ཡིན། ཆོ་
ག་སྤེལ་ཚུལ་ནི་སྒྲུང་པའི་ཆོ་ག་དང་གླུ་ལས་བྱུང་པ་ལས་སངས་རྒྱས་ཆོས་ལུགས་
279



ཀྱི་གཞུང་ལས་བྱུང་བ་མ་ཡིན། ཞེས་འབྱུང་བ་ལྟར་རོ། །གང་ལྟར་ཀྱང་མགོ་
ལོག་གི་ཡུལ་དེ་ཁོར་ཡུག་དང་དེ་གནས་ཀྱི་མིའི་གདུང་རྒྱུད། གཤིས་ཀ་བཅས་
ས་ཆ་གཞན་དང་མི་འདྲ་ཞིང་། གེ་སར་སྒྲུང་ལས་འབྱུང་བའི་སྣང་ཚུལ་མང་པོ་
ཞིག་ཡུལ་དེ་གར་དངོས་སུ་མཛུབ་མོ་བཙུགས་ནས་སྟོན་རྒྱུ་ཡོད་པ་མ་ཟད།
“ ཚིག་སྐྱེ་ཉིན་བཤད་ན་ཤི་ཉིན་ཡོད་དགོས” པའི་དཔེ་སྲོལ་ཆགས་ཡོད་པ།
ས་དེ་གའི་མི་རྣམས་གཏམ་ཁ་ལྕེ་བདེ་ཞིང། ཡས་གཏམ་དམ་པའི་ཆོས་ཀྱི་
འབྱུང་ཁུངས། མས་ གཏམ་སྲིད་པ་འཁོར་བའི་ ལོ་ རྒྱུས། སྐྱིད་ཀྱི་གཉེན་
བཤད། སྡུག་གི་སེམས་གསོ། གྱོད་ཀྱི་ཤག་འདེབས། ཐ་ན་ཕན་ཚུན་རྩེད་
མཚར་སོགས་ཀྱི་སྐབས་ཡིན་ཀྱང་། ལུང་འདྲེན་དང་ལེགས་བཤད། གཏམ་
དཔེ་སོགས་ཚིག་གི་སྒྱུ་རྩལ་རྣམ་པར་བཀྲ་བའི་ཁྱད་ཆོས་མི་རིགས་གཞན་དང་
ཡུལ་ཕྱོགས་གཞན་གང་ལས་ཀྱང་ཁྱད་པར་དུ་འཕགས་པ། གཏན་ཚིགས་རྣོ་
བས་གྱོད་དོན་སོགས་གལ་ཆེ་བའི་རིགས་ལ་ཤུགས་དང་ཤགས་ལན་འདེབས་པ་
ཞེས་པའི་ངག་གི་ཡོན་ཏན་ཁྱད་པར་བ་ཚད་མའི་གཞུང་ལུགས་དག་ཏུ་ཡང་
མཐོང་དཀའ་བའི་དགག་སྒྲུབ་བྱེད་སྟངས་མང་དུ་ཡོད་པ་འདིས། ངག་གི་སྒྱུ་
i Robin Kornman ATribal History, from Religion of Tibet
in practice, Princeton University Press, 1997. the gods are local
rather than Indian Buddhist; the efficacy of religious practice is
based on the dynamic of native Tibetan rituals rather than
Buddhist contemplative practice; the ancestors are favored by
providence and because of their compacts with local deities, not
because of their Buddhist virtue; and finally, the liturgical per-
formances described here come from the rituals and songs of
epic_bards, not fronm the Buddhist religion.
280



རྩལ་ལ་མཁས་པའི་སྒྲུང་པ་དག་ཀྱང་མི་འདི་དག་གི་ཁྲོད་ནས་མི་སྐྱེས་གང་ནས་
སྐྱེས་སྙམ་པའི་སྣང་བཅོས་མིན་སྐྱེས་བར་འགྱུར་ཡང་དོན་དང་ལྡན་ནོ། །
.
གཉིས། ནང་གི་རྐྱེན་བཤད་པ།
དེ་ཡང་སྒྲུང་བྱུང་བའི་ནང་གི་རྐྱེན་ལ། ལོ་རྒྱུས་སྙན་རྩོམ་རིང་མོ་བྱ་བ་ནི་
མི་རིགས་གང་ཡང་རུང་བ་ཞིག་ལ་དར་ཐུབ་པ་ཞིག་མ་ཡིན་ཏེ། དེ་དར་བ་དང་
འཕེལ་རྒྱས་འགྲོ་བ་ལ་ཕྱི་ནང་གཉིས་ཀྱི་ཆ་རྐྱེན་ངེས་ཅན་ཞིག་འཛོམས་དགོས།
ནང་གི་ཆ་རྐྱེན་ལྟར་ན་གཉིས་ཏེ། ཐོག་མར་སྒྲུང་བསྐྱེད་པ་ལ་ཐུན་མོང་མ་ཡིན་
པའི་རིག་ལམ་ཞིག་ལ་བརྟེན་དགོས་ རིག་ལམ་དེ་ནི་མི་རིགས་ཡོངས་ལ་ཐུན་
མོང་དུ་ཡོད་པའི་སྲོལ་རྒྱུན་གྱི་བསམ་གཞིགས་གཏོང་སྟངས་དེ་ཡིན་པ་དང་
གཅིག གཉིས་ནས་སྒྲུང་གི་བརྗོད་བྱའི་དོན་དེ་སྟོན་བྱེད་ཀྱི་རྩོམ་ལུགས་ཁྱད་
པར་བ་ཞིག་དགོས་པ་དེའོ། ། ཆ་རྐྱེན་དེ་གཉིས་ཡུན་རིང་གི་ལོ་རྒྱུས་དང་འཚོ་
བའི་ཁྲོད་དུ་རིམ་བཞིན་གྲུབ་ནས་གེ་སར་གྱི་སྒྲུང་འབྱུང་བའི་སྔོན་འགྲོའི་ཆ་
རྐྱེན་དུ་སོང་བ་ཞིག་ཡིན་པ་ལས། སྒྲུང་བྱུང་བའི་སྐབས་དེ་མ་ཉིད་དུ་གློ་བུར་
བྱུང་བ་ཞིག་ག་ལ་ཡིན། འོ་ན་དེ་རྣམས་ཅི་ལྟ་བུ་ཡིན་ནམ་ཞེ་ན། ཐོག་མར་
བོད་སྤྱིའི་སྒྲུང་གི་རིག་གནས་ཀྱི་ཆ་ནས་བཤད་ན། གོང་དུ་གླེང་ཟིན་པ་བཞིན་
གེ་སར་གྱི་སྒྲུང་ནི་གེ་སར་བྱ་བའི་སྐྱེས་བུ་དམ་པ་དེའི་དཔའ་བོའི་མཛད་པ་
དངོས་རྟོགས་བཏགས་སམ་ལྷ་སྒྲུང་གི་རྣམ་པས་བརྗོད་པ་ཞིག་ཡིན་པས། ལོ་
རྒྱུས་འཁྱོགས་བརྗོད་དང་ལྷ་སྒྲུང་ཅན་དུ་གྱུར་པ་ཧ་ཅང་གསལ། །
ཡིན་ནའང་ལོ་རྒྱུས་ལྷ་སྒྲུང་ཅན་དུ་གྱུར་བ་ཙམ་གྱིས་ད་དུང་སྒྲུང་ངམ་ལོ་
རྒྱུས་སྙན་རྩོམ་རིང་མོ་འབྱུང་མི་སྲིད་དེ། ལྷ་སྒྲུང་དེ་ཡང་བསྐྱར་སྒྱུ་རྩལ་གྱི་རྣམ་
པས་བཅིངས་ན་ད་གཟོད་སྒྲུང་ངམ་ལོ་རྒྱུས་སྙན་རྩོམ་རིང་མོར་འགྱུར་སྲིད།
སྒྱུ་རྩལ་རྣམ་པའི་ཁྱད་ཆོས་གཙོ་བོ་ནི་ཡིད་སྤྲོས་དང་རྟོག་བཏགས་ཀྱི་རིག་པ་དེ་
281



ཡིན། དེ་ཡིས་མིའི་བསམ་བློའི་བཀག་རྒྱ་རྣམས་གཏོར་ནས་སེམས་ཀྱི་འཆར་
རྟོགས་ཉིད་ དུས་ དང་། སྤྱི་ཚོགས། རིག་གནས། སྲོལ་རྒྱུན་བཅས་ལས་
བརྒལ་ནས་རྟ་ཕོ་སྒྲོག་ལས་བྲལ་བ་བཞིན་བསམ་གཞིགས་ཀྱི་ཐང་ཆེན་དུ་ཅི་
བགར་རྩེན་པར་གྱུར་ཏེ། ལྷ་སྒྲུང་དེ་ཉིད་ལོ་རྒྱུས་སྙན་རྩོམ་རིང་མོར་གྲུབ་པར་
གྱུར་བ་དང་། དེའི་བརྗོད་བྱ་འབུར་དུ་ཐོན་ཞིང་རྗོད་བྱེད་ཕུན་སུམ་ཚོགས་པ་
ཡང་དེའི་རྐྱེན་ཡིན། གལ་ཏེ་ལོ་རྒྱུས་ལྷ་སྒྲུང་གི་རྣམ་པར་གྱུར་བས་སྒྲུང་འབྱུང་
བ་ཡིན་ན་རྒྱའི་མི་རིགས་ལ་ལྷ་སྒྲུང་གི་རིག་པ་ཧ་ཅང་ཕུན་སུམ་ཚོགས་པ་ཞིག་
ཡོད། ཡིན་ནའང་། སྒྲུང་ངམ་ལོ་རྒྱུས་སྙན་རྩོམ་རིང་མོ་ཞིག་དར་ཐུབ་མེད།
དེའི་རྒྱུ་མཚན་ཅི་ཞེ་ན། རྒྱུའི་མཛེས་དཔྱོད་རིག་པའི་མཁས་ཆེན་དམ་པ་ཀྲུའུ་
གུང་ཆན་གྱིས་སྒྲུང་ངམ་ལོ་རྒྱུས་སྙན་རྩོམ་རིང་མོ་རྒྱ་ཡུལ་དུ་དར་རྒྱས་ཆེན་པོ་མ་
བྱུང་བའི་རྒྱུ་མཚན་གཙོ་བོ་ནི། རྒྱའི་མི་རིགས་ཀྱི་མཚན་ཉིད་རིག་པའི་བསམ་
གཞིགས་བབ་ཆགས་ཤིང་གུ་དོག་ལ་ཆོས་ལུགས་ཀྱི་བསམ་བློ་གཏིང་མི་ཟབ་
པའི་རྐྱེན་ཀྱིས་ཡིན། ལོ་རྒྱུས་སྙན་རྩོམ་རིང་མོ་རིང་མོ་ཞིག་ཡིན་ན་ངེས་པར་དུ་
རྣམ་པ་མང་པོའི་སྒོ་ནས་མི་ཚེ་ཧྲིལ་བོ་དང་། སྤྱི་ཚོགས་ཀྱི་ཐོག་མཐའ་བར་
གསུམ། མཐའ་ན་མི་རིགས་ཡོངས་ཀྱི་མཚན་ཉིད་རིག་པའི་བསམ་བློ་དང་
ཆོས་ལུགས་ཀྱི་དད་མོས་སོགས་བྲི་དགོས། །ལོ་རྒྱུས་སྙན་རྩོམ་རིང་མོ་ལ་རྒྱ་ཆེ་
བའི་མཐོང་རྒྱ་དང་ཕུགས་བསམ་ཡང་ལྡན་དགོས། མཐོང་རྒྱ་དང་ཕུགས་
བསམ་དེ་ནི་མཚན་ཉིད་རིག་པར་བརྟེན་དགོས་ལ། གཏིང་ཟབ་པའི་བསམ་
བློ་དང་ལྷོད་མེད་ཀྱི་འབད་བརྩོན་ནི་ཆོས་ལུགས་ལ་བརྟེན་ནས་འབྱུང་དགོས།
ཡིན་ནའང་། རྒྱའི་མི་རིགས་ལ་ཏན་ཏན་དེ་གཉིས་ཀྱིས་དབུལ་ལོ། །
ལོ་རྒྱུས་སྙན་རྩོམ་རིང་མོ་ལ་ཆ་མཚོན་ན། ནུབ་གླིང་གི་ཡུལ་གྲུ་ཁག་གི་
ལོ་རྒྱུས་སྙན་རྩོམ་རིང་མོ་ནི་ལྷ་སྒྲུང་ལས་བྱུང་བ་ཞིག་ཡིན། ལྷ་སྒྲུང་ནི་གདོད་
མའི་མི་རིགས་ཀྱི་བསམ་བློ་དང་དད་མོས་ཀྱི་གནས་ཚུལ་བྱེ་བྲག་གིས་སྟོན་པ་
282



ཞིག་ཡིན་པ་དང་། ལོ་རྒྱུས་སྙན་རྩོམ་རིང་མོ་ནི་ལྷ་སྒྲུང་དེ་ཉིད་སྒྱུ་རྩལ་ཅན་དུ་
གྱུར་བའི་འབྲས་བུ་ཡིན། རྒྱའི་མི་རིགས་ལ་ཡང་དང་ཐོག་ལྷ་ སྒྲུང་གི་དུས་
རབས་ཞིག་བྱུང་མྱོང་མོད། ཡིན་ནའང་ཧྲང་རྒྱལ་རབས་དང་ཀྲིག་རྒྱལ་རབས་
སྐབས་སུ་དུས་དེ་འདས་ཟིན། ལྷ་སྒྲུང་གི་དུས་རབས་ནི་མི་རིགས་ཤིག་ལ་
མཚོན་ན་ཕྲུ་གུ་དམར་འབྱར་གྱི་དུས་རབས་ཡིན། རྒྱའི་མི་རིགས་ནི་ཤེས་རབ་
ཀྱི་བློ་གྲོས་སྔ་མོ་ནས་རབ་ཏུ་རྒྱས་པའི་མི་རིགས་ཤིག་ཡིན་པས། སྔ་མོའི་དུས་
ནས་བྱིས་དུས་ཀྱི་བསམ་བློ་དང་དད་མོས་དེ་རྣམས་དོར་ཏེ། བློ་གཅིག་སེམས་
གཅིག་གིས་མི་དར་མའི་འཚོ་བར་རོལ་མགོ་ཚུགས། ལོ་རྒྱུས་སྙན་རྩོམ་རིང་
མོར་མེད་དུ་མི་རུང་བ་ནི་མཐུ་རྩལ་དང་། རྫུ་འཕྲུལ། མ་རུང་འདྲེ་བདུད་
སོགས་ཡིན་ལ། དེ་ཏན་ཏན་རྒྱའི་མི་རིགས་ཀྱིས་དང་དོད་མི་བྱེད། དེ་ཕྱིར་
རྒྱའི་མི་རིགས་ལ་ལོ་རྒྱུས་སྙན་རྩོམ་རིང་མོ་མ་བྱུང་བར་ཡ་མཚན་པའི་གནས་ཅི་
ཡང་མེད། \ཞེས་པ་ལས་རྒྱའི་མི་རིགས་ལ་ལྷ་སྒྲུང་གི་རིག་གནས་དར་སྔ་ན་
ཡང་དེ་ཉིད་སྒྱུ་རྩལ་ཅན་དུ་མ་གྱུར་བར་ལྷ་སྒྲུང་དེ་དག་དངོས་ཡོད་ཀྱི་ལོ་རྒྱུས་ལ་
ངོས་བཟུང་ཕྱིར་ལོ་རྒྱུས་སྙན་རྩོམ་རིང་མོ་དར་མ་ཐུབ་པར་བསྟན། དེར་
བརྟེན། ལྷ་སྒྲུང་སྒྱུ་རྩལ་གྱི་རང་བཞིན་ཅན་དུ་གྱུར་ནས་རབ་རྟོག་དང་ཡིད་
སྤྲོས་ཀྱིས་བརྒྱན་རྒྱུ་ནི་ལོ་རྒྱུས་སྙན་རྩོམ་རིང་མོ་འབྱུང་བའི་རྒྱུ་རྐྱེན་གཙོ་བོ་ཡིན་
ནོ། །
དེས་ན་གེ་སར་གྱི་སྒྲུང་ལ་ཡིད་སྤྲོས་དང་རྟོག་བཏགས་ཀྱི་རིག་པ་གང་
གིས་རམ་འདེགས་བྱས་པ་ཡིན་ནམ་ཞེ་ན། སྤྲུལ་བསྒྱུར་གྱི་བསམ་བློ་དེ་ཡིན།
སྤྲུལ་བསྒྱུར་གྱི་བསམ་བློ་ནི་བོད་རང་ལ་ཐོག་མ་ཉིད་ནས་ཡོད་པའི་བསམ་བློ་
ཞིག་ཡིན་ལ། དེར་དངོས་དོན་གྱི་བྱུང་བ་རྣམས་ལྷ་སྒྲུང་གི་རྣམ་པར་བསྒྱུར་
T
t# if tfi[E [E] {r] LA AS jk #t T:《 A: z#fEIF》
283



པའི་ནུས་པ་ཡོད་པར་མ་ཟད། ལྷ་སྒྲུང་དེ་དག་རབ་རྟོག་དང་ཡིད་སྤྲོས་ཀྱིས་
མཚོན་པའི་སྒྱུ་རྩལ་གྱི་རྣམ་པར་ཡང་བསྒྱུར་ནུས། ཕྱིས་སུ་བསམ་བློ་དེ་བོད་ཀྱི་
ལོ་རྒྱུས་དང་བསམ་བློ་བཅས་ལ་ཤུགས་རྐྱེན་ཟབ་མོ་ཐེབས་པའི་རིག་ལམ་དང་
བསམ་གཞིགས་གཏོང་སྟངས་ཞིག་ཏུ་གྱུར། དེ་ནས་རྩོམ་རིག་ལ་ཡང་དེའི་
ཤན་ཤུགས་ཐེབས་པ་མ་ཟད། གེ་སར་གྱི་མཛད་རྗེས་ཉིད་ལོ་རྒྱུས་སྙན་རྩོམ་
རིང་མོར་འགྱུར་བའི་རིག་ལམ་གལ་ཆེན་ཞིག་ཏུ་གྱུར། དེ་ཡང་གེ་སར་རྒྱལ་པོ་
སྟེང་གོང་མ་ལྷ་ནས་མངགས་ཤིང་། འཕགས་པ་སྤྱན་རས་གཟིགས་སམ་ཡང་
ན་སློབ་དཔོན་པདྨའི་འཕྲིན་ལས་ཀྱི་རྣམ་སྤྲུལ་ཡིན་པ་ལ་སོགས་པའི་སྤྲུལ་བསྒྱུར་
གྱི་བསམ་བློ་དེས་གེ་སར་ཀྱི་མཛད་པ་དང་ལོ་རྒྱུས་དངོས་དེ་ལྷ་སྒྲུང་ཅན་དང་སྒྱུ་
རྩལ་ཅན་དུ་བསྒྱུར་ནས་མཐར་དཔའ་བོའི་བྱུང་བརྗོད་སྙན་རྩོམ་རིང་མོར་
འགྱུར་བར་འདུ་ཤེས་དང་བསམ་བློའི་རྨང་གཞི་སྐྲུན། བསམ་བློ་དེ་ཡི་ནུས་
པས་གླིང་གེ་སར་ལྷ་མི་གཉིས་ཀྱི་འཇིག་རྟེན་བར་ཅི་བགར་འགྲོ་འོང་བྱེད་ཅིང་།
མཐུ་སྟོབས་ལ་ཟླ་མེད་པ། རྫུ་འཕྲུལ་ལ་མངའ་བརྙེས་པ། ཚེ་འདི་ཕྱི་གཉིས་ལ་
རང་དབང་ཐོབ་པ། ལྷ་འདྲེ་དམ་ལ་འདོགས་པ། མ་རུང་གཉའ་ནས་མནོན་
པ་། གཉོམ་ཆུང་ཞབས་ནས་སྐྱོར་བ། ཕྱོགས་བཞི་དགྲ་བཞི་འདུལ་བ་བཅས་
ཀྱི་ཁྱད་ཆོས་བསམ་གྱིས་མི་ཁྱབ་པ་མངའ་ཞིང་། དེ་ཡི་ནུས་པས་གེ་སར་གྱི་སྒྲུང་
དེ་དངོས་བྱུང་གི་ལོ་རྒྱུས་ནས་ལྷ་སྒྲུང་གི་རྣམ་པར་བསྒྱུར་ཞིང་། ལྷ་སྒྲུང་གི་རྣམ་
པ་དེ་ཡང་སྒྱུ་རྩལ་གྱི་ཁྱད་ཆོས་དུ་མས་ཕྱུག་པར་བྱས་ནས་མཐར་འཛམ་གླིང་ན་
ཆེས་རིང་བའི་ལོ་རྒྱུས་སྙན་རྩོམ་རིང་མོར་འགྱུར་ཐུབ་པ་བྱུང་། དེའི་སྐོར་ཅུང་
ཟད་གླེང་ན། གནའ་བོའི་དུས་ནས་བོད་ཀྱི་རྒྱལ་པོ་དང་བཙུན་མོ་རྣམས་ཀྱིས་
ཁོ་ཚོའི་ གདུང་རྒྱུད་ཀྱི་གཟི་བྱིན་དང་དབང་འདུལ། མཐུ་དང་ནུས་པ་ལ་
དམིགས་ནས་ལྷ་ཀླུ་གཉན་སོགས་ལྷ་སྲིན་སྡེ་བརྒྱད་ལས་གང་རུང་ཞིག་གི་
གདུང་རྒྱུད་དུ་ངོས་འཛིན་དགོས་ཏེ། བོད་ལ་མཚོན་ན། དབང་འདུལ་དང་
284



འབྱོར་བ་གཉིས་རྒྱལ་ཁམས་དང་ཡུལ་ཁམས་སྐྱོང་བའི་རྩ་བ་དང་རྨང་གཞི་
གཉིས་སུ་མ་མཆིས་པ་ཡིན་པས། རྒྱལ་པོ་སོགས་ཀྱི་ཕ་ཁུའི་གདུང་རྒྱུད་དེ་ལྷའི་
གདུང་རྒྱུད་ལ་ངོས་འཛིན་ཏེ། དེ་ནི་རྒྱལ་སྲིད་སྐྱོང་བ་ལ་མཐུ་དང་རྫུ་འཕྲུལ་
མཐའ་ཡས་པ་མཚོན་བྱེད་ཡིན། མ་ཞང་གི་གདུང་རྒྱུད་ནི་ཀླུ་ཡིན་པར་ངོས་
འཛིན་ཏེ། དེ་ནི་རྒྱལ་སྲིད་སྐྱོང་བ་ལ་རྒྱུ་དང་འབྱོར་བ་མཐའ་ཡས་བ་མཚོན་
བྱེད་ཡིན། དེ་བས་བོད་རྒྱལ་དང་པོ་གཉའ་ཁྲི་བཙན་པོ་དེ་གནམ་རིམ་པ་བཅུ་
གསུམ་གྱི་སྟེང་གི་ཡབ་ལྷ་བདག་དྲུག་བཞུགས་པའི་སྲས་བདུན་ཚིགས་ཀྱི་བདུན་
པའི་སྲས་ཡིན་པར་ཁས་ལེན་ལ། ལོ་རྒྱུས་ཡིག་ཚང་དུ། ལྷ་གནམ་གྱི་སྟེང་ནས་
གཤེགས་པ། གནམ་ལྷབ་ཀྱི་བླ་ན། ཡབ་ལྷ་བདག་དྲུག་བཞུགས་པའི་སྲས།
གཅེན་གསུམ་གཅུང་གསུམ་ན། ཁྲོ་འི་བདུན་ཚིགས་དང་བདུན། ཁྲི་འི་
བདུན་ཚིགས་ཀྱི་སྲས། རྗེ་ཉག་ཁྲི་བཙན་པོ། ཞེས་ཕའི་གདུང་རྒྱུད་འོག་
མིན་གྱི་ལྷའི་རིགས་སུ་ངོས་བཟུང་བ་དང༌། གདོད་མའི་བོད་མི་རིགས་ཀྱིས་
རང་རང་གི་ཚོ་དཔོན་སྡེ་དཔོན་དང་ཕ་མྱེས་རྣམས་ལྷ་རུ་བཀུར་བ་དང་ཁ་སྒྲུང་
གི་སྣང་བརྙན་བཟོ་བའི་རྣམ་པ་འདི་དབང་མཛད་བཅུ་གཉིས་ཀྱི་སྐབས་ནས་
ཡོད་ལ། ། དཔེར་ན་དབང་མཛད་བཅུ་གཉིས་ལས་མ་སངས་རུས་དགུ་གླེང་
སྐབས་རང་གི་གདུང་རྒྱུད་ལྷ་ལ་གཏུགས་པའི་སྲོལ་ཡོད། །
ཕྱིས་སུ་ཡང་ཆོས་རྒྱལ་སྲོང་བཙན་སྒམ་པོའི་ཐོར་གཙུག་ན་ཨ་མི་དེ་ཝའི་
ཞལ་ཡོད་པར་བཤད་པ། རྒྱལ་དབང་རིན་པོ་ཆེ་འཕགས་པ་སྤྱན་རས་གཟིགས་
གི་རྣམ་སྤྲུལ་དང་པཎ་ཆེན་རིན་པོ་ཆེ་རྗེ་བཙུན་འོད་དཔག་མེད་ཀྱི་རྣམ་སྤྲུལ་དུ་
སྨྲ་བ་སོགས་ནི་ལོ་རྒྱུས་ལྷ་སྒྲུང་ཅན་དུ་བསྒྱུར་བའི་རྟགས་མཚན་ཡིན་ནོ། །དེ་
ལྟ་བུའི་ལུགས་སྲོལ་གནའ་ནས་མ་ཉམས་པར་ཡོད་ཕྱིར་གེ་སར་གྱི་མཛད་སྤྱོད་
]
《བོད་ཀྱི་བརྡ་རྙིང་ཡིག་ཆ་བདམས་སྒྲིག་》ཤོག་ངོསར་པ་ན་གསལ།
285



ཀྱང་ལྷ་སྒྲུང་གི་རྣམ་པར་བཀུགས་ནས་བརྗོད་པ་ལ་ཡ་མཚན་རྒྱུ་ཅི་ཡང་མེད། །
དེ་བས་ན་ལོ་རྒྱུས་ལྷ་སྒྲུང་དུ་བསྒྱུར་བའི་སྲོལ་དང་རྟོག་བཏགས་ཀྱི་བསམ་བློ་ནི་
སྒྲུང་གསར་སྐྲུན་བྱེད་པའི་རྣམ་དཔྱོད་ཁྱད་དུ་འཕགས་པ་ཞིག་ཡིན། སྐབས་
དེའི་ཆབ་སྲིད་ཀྱི་དགོས་དབང་ལ་ལྟོས་པ་ཞིག་ཡིན་ལ། གལ་སྲིད་དེ་ལྟར་མ་
བྱས་ན་སྲིད་དབང་འཛིན་སྐྱོང་བྱེད་པར་བགེགས་དང་བར་ཆད་གང་རུང་ཞིག་
འབྱུང་སྲིད་པ་ཁྲི་རལ་རྗེས་སུ་གླང་དར་གྱིས་བསྟན་པ་སྣུབས་ནས་པུར་རྒྱལ་གྱི་
རྒྱལ་སྲིད་ཉམས་པ་ལྟ་བུ་ཡིན་ནོ། །དེ་ལྟ་བུའི་བསམ་བློ་དེ་ཕྱིས་སུ་གེ་སར་སྒྲུང་
གིས་རྒྱུན་འཛིན་བྱས་ཏེ། སྒྲུང་སྐྱེད་བྱེད་ཀྱི་རྨང་གཞིའི་རིག་ལམ་ཏུ་གྱུར་བ་
དང་། དེར་བརྟེན་ནས་གེ་སར་སྒྲུང་གི་ནང་དོན་ཕུན་སུམ་ཚོགས་པར་འཕེལ་
རྒྱས་བྱུང་། ཐོག་མར་གླིང་རྗེ་གེ་སར་རྒྱལ་པོའི་རུས་ཡབ་སེང་བློན་རྒྱལ་པོ་དང་
ཕ་ཡབ་གཉན་རྗེ་གེར་མཛོད་རེད། ཀླུ་གཙུག་ན་རིན་ཆེན་ཚ་བོ་རེད། འབུམ་
པ་རྒྱ་ཚའི་ནུ་བོ་རེད། ཅེས་འཛམ་གླིང་གེ་སར་རྒྱལ་པོའི་ཕ་རྒྱུད་ལྷ་ལ་གཏུགས་
པ་དང་། མ་རྒྱུད་ཀླུ་ལ་གཏུགས་པའི་སྣང་ཚུལ་འདིས་སྒྲུང་གི་རིག་ལམ་གལ་
ཆེན་རབ་རྟོག་དང་ཡིད་སྤྲོས་ཀྱི་ཐབས་ལམ་དེའི་སྒོ་འཕར་ཕྱེ། དེ་ཡིས་གེ་སར་
རྒྱལ་པོ་བྱ་བའི་སྐྱེས་བུ་འདི་རྫུ་འཕྲུལ་ལ་ཐོགས་པ་མེད་ཅིང་། ཁམས་གསུམ་
དབང་དུ་སྡུད་པའི་མཐུ་རྩལ་བརྙེས། ལྷག་པར་དུ།
འཛམ་གླིང་གེ་སར་རྒྱལ་པོ་དེ། །
ཨོ་རྒྱན་པདྨའི་སྤྲུལ་བ་རེད། །
དགྲ་ལྷ་གེར་མཛོད་གཉན་པོ་རེད། །
རིགས་རུས་སེང་བློན་རྒྱལ་པོ་རེད། །
གདོང་གྲོགས་མ་དང་མཁའ་འགྲོ་རེད། །
རྩེ་མོ་ཡར་ཟུག་ལྷ་ལ་ཟུག ། །
ལྷ་ཚངས་པ་དཀར་པོའི་ཐུགས་སྲས་རེད། །
286



སྐེད་པ་བར་ཟུག་གཉན་ལ་ཟུག །
གཉན་ལྷ་གེར་མཛོའི་ཚ་བོ་རེད། །
རྩ་བ་མར་ཟུག་ཀླུ་ལ་ཟུག །
ཀླུ་གཙུག་ན་རིན་ཆེན་ཡང་ཚ་རེད། །
ནག་པོ་བདུད་ཀྱི་ཁ་གནོན་རེད། །
སེར་པོ་ཧོར་གྱི་གཉའ་ཤིང་རེད། །
ཞེས་གེ་སར་ཉིད་སློབ་དཔོན་གུ་རུའི་འཕྲིན་ལས་ཀྱི་སྤྲུལ་བ་ཡིན་པར་
ངོས་བཟུང་བ་ནས། གེ་སར་རྒྱལ་པོའི་མཛད་པ་ནང་བསྟན་ལ་འབྲེལ་བ་བྱུང་
ཞིང་། ནང་བསྟན་གྱི་རིག་པ་ སྒྲུང་དུ་དར་མགོ་ཚུགས། དེར་བརྒྱུད་ནས་
གཏེར་སྒྲུང་དང་པྲ་སྒྲུང་། འབབ་སྒྲུང་། དག་སྣང་གི་སྒྲུང་། རྟོག་པ་ཉམས་
ཤར་གྱི་སྒྲུང་སོགས་ནང་བསྟན་དང་འབྲེལ་བའི་སྒྲུང་གི་རིགས་པ་རྣམས་གཅིག་
བསྟད་མར་དར། དེ་ཡང་བསྡོམས་ཚིག་ཙམ་བཀོད་ན། གེ་སར་གྱི་སྒྲུང་འདི་
དཔའ་བོའོ་བྱུང་བརྗོད་སྙན་རྩོམ་རིང་མོར་འགྱུར་ཐུབ་པའི་རྒྱུ་མཚན་ནི། དེ་
ཐོག་མར་ལོ་རྒྱུས་དང་། ལོ་རྒྱུས་ནས་ལྷ་སྒྲུང་ཅན་དུ་གྱུར་ཅིང་། ལྷ་སྒྲུང་དེ་རྒྱུ་
རྩལ་རྣམ་པས་བཅིངས་པས་སོ།།
གཉིས་པ། གེ་སར་སྒྲུང་གི་བཅད་ལྷུག་སྤེལ་མ་དང་འཆད་གྱེར་མཉམ་
སྦྲགས་ཀྱི་རྩོམ་རྩལ་དེ་སྔ་གེ་སར་སྒྲུང་དུ་གེ་སར་རྒྱལ་བློན་ཕན་ཚུན་བར་དུ་ཆབ་
སྲིད་ཀྱི་དོན་ཆེན་དག་གྲོས་མོལ་བྱེད་དུས་སུ་གླུ་དབྱངས་ཀྱི་རྣམ་པའམ་བརྗོད་
བྱའི་གཏམ་དེ་རྗོད་བྱེད་ཚིག་བཅད་ཀྱི་སྒོ་ནས་བརྗོད་རྒྱུའི་སྲོལ་ལུགས་ཤིག་ཡོད་
པ་དེ་སྔ་མོ་བོད་ཙམ་དུ་མ་ཟད་འགྲོ་བ་མིའི་སྤྱིའི་ལུགས་སྲོལ་ཞིག་ཡིན་ལ། སྒྲུང་
གི་ནང་དོན་བརྡ་སྤྲོད་བྱེད་གྱི་ཐབས་ལམ་ཏེ་བཅད་ལུགས་སྤེལ་མའི་རྩོམ་ཚུལ་
ཡང་ཐུ་བྷོད་རྒྱལ་རབས་སྐབས་ནས་དར་བ་དང་། དེར་སྔོན་དུས་བཙན་པོ་
རིམ་བྱོན་གྱི་སྐབས་སུ་རྒྱལ་བློན་བར་ཆབ་སྲིད་བགྲོ་གླེང་བྱེད་པ་ན་ཕན་ཚུན་གླུ་
287 །



དབྱངས་ཀྱི་རྣམ་པས་གྲོས་མོལ་བྱེད་པའི་སྲོལ་ཡོད་པ་དེ་དུས་གྱི་ཡིག་ཆར་ཐོན་
པ་དཔེར་ན། དེ་ཡང་རྒྱལ་པོ་སྲོང་བཙན་སྒམ་པོའི་སྐུ་རིང་ལ། ཞང་ཞུང་ལིག་
མི་རྐྱའི་སྲིད་བརླགས་ནས་བོད་འབངས་སུ་བཀུག་པའི་དགྱེས་སྐྱེམས་སྟོན་མོར་
རོལ་ཚེ། བཙན་པོ་སྲོང་བཙན་གྱི་ཞལ་ནས།
ཡར་མོ་ནི་ཆུ་ཐུངས་ཀྱིས། །
མདོ་ནས་ནི་རྩང་དུ་བསྲིང་།
ཡར་མོ་ནི་ཞེང་ཆུངས་ཀྱིས། །
ལྷོ་ནས་ནི་བྱང་དུ་བསྐྱེད། །
མ་ཐུན་ནི་མཐའ་བཞི་རྒྱལ། །
ཡུ་བུ་ནི་རྗེ་དང་བློན། །
རྗེ་འིས་ནི་འབངས་མ་བཏང་། །
རྗེ་འིས་ནི་འབངས་བཏང་ན། །
གནམ་མཐའི་ནི་སྲུང་དུ་རུང་། །
འབངས་ཀྱིས་ནི་རྗེ་མ་བཏང་། །
འབངས་ཀྱིས་ནི་རྗེ་བཏང་ན། །
ངས་པོ་ནི་རྨད་དུ་རུང་། །
ཞེས་གླུ་བླངས་ནས་བློན་འབངས་ཀུན་ལ་གཅིག་གིས་གཅིག་ལ་བརྟེན་
དགོས་པར་བསླབ་བྱ་གནང་བ་ལྟ་བུ་དང་། ཡང་རྒྱལ་པོ་སྲོང་བཙན་སྒམ་པོས་
བློན་ཆེན་པོ་དབའ་དབྱི་ཚབ་ཀྱིས་གསོལ་བ་ལྟར། དབའ་དབྱི་ཚབ་ཀྱི་བུ་ཚ་
གང་རུང་ཞིག་ལ་ གསེར་གྱི་ཡི་གེ་རྒྱུན་མི་ཆད་པར་སྩོལ་བ་དང་། ཁོང་སྐུ་
གཤེགས་ན་བང་སོའང་བཙན་པོ་སྐུ་དངོས་ཀྱིས་བརྩིག་པ་ཞལ་གྱིས་བཞེས་
རྗེས། །དབའ་དབྱི་ཚབ་ཐུགས་མཉེས་ནས་གླུ་བླངས་པ།
བཚན་དུ་ནི་བདག་འཚལ་ན། །
288



ཆུང་ན་ནི་རྗེ་ཁུར་ཆིག །
ཕྱག་དུ་ནི་བདག་འཚལ་ན། །
ལྷ་རི་ནི་གཡང་སྐྱོང་ཤིག །
རྗེ་འིས་ནི་བཀའ་སྩལ་ན། །
གཞའ་མ་ནི་ཡུད་ཀྱི་སྲིད། །
བྱ་འོས་ནི་ཞུ་པུབ་ན། །
ལ་ཕྱི་ནི་གདངས་སུ་དྲོ། །
ཞེས་བཙན་པོའི་ཡོན་ཏན་གྱི་ཆེ་བ་བརྗོད་པ་དང་། ཆབ་སྲིད་དར་ཞིང་
རྒྱས་པར་ཡོང་བའི་སྨོན་ལམ་བཏབ་པ་ལྟ་བུ་དང་། ཡང་བློན་པོ་ཐོན་མིས་རྗེ་
བློན་གདན་འཛོམས་ཀྱི་དགའ་སྟོན་སྟེང་དུ།
ཡུལ་མཐའ་འཁོབ་བོད་ཀྱི་རྒྱལ་ཁམས་འདིར། །
མི་མཁས་པ་སླེབས་པའི་སྔ་མ་ཡིན། །
ང་མུན་པ་སེལ་བའི་སྒྲོན་མེ་ཡིན། །
རྗེ་རྒྱལ་པོ་ཉི་ཟླའི་ཚུལ་དུ་བཞུགས། །
གྲོགས་བློན་པོའི་ཁྲོད་ན་ང་ཙམ་མེད། །
བོད་ཁ་བ་ཅན་གྱི་མི་རྣམས་ལ། །
ང་ཐོན་མི་བཀའ་དྲིན་མི་ཆེའམ། །
ཞེས་གླུ་བླངས་ནས་བློན་པོ་གཞན་པ་རྣམས་ཀྱི་འགྲན་སེམས་དང་ཕྲག་
དོག་ཞི་བར་མཛད་པ་སོགས་དཔེར་མཚོན་བརྗོད་ཀྱིས་མི་ལང་ཞིང་། སྐབས་
དེར་གླུ་གཞས་ནི་ཐོན་སྐྱེད་ངལ་རྩོལ་ལ་ཞབས་འདེགས་ཞུ་བའི་ཡོ་བྱད་ཅིག་
ཡིན་པ་མ་ཟད། རྒྱལ་བློན་གདན་འཛོམས་བྱུང་ཚེ་སྤུ་རྒྱལ་བཙན་པོས་མཐའ་
བཞིའི་རྒྱལ་ཕྲན་བཏུལ་ནས་མངའ་ཁོངས་རྒྱ་བསྐྱེད་ཚུལ་སོགས་བརྗོད་པ་དང་།
རྒྱལ་བློན་བར་དང་སྲིད་བློན་བར་སྲིད་དབང་འཕྲོག་རེས་དང་མཛད་རྗེས་ངོམ་
289



རེས། ཡོན་ཏན་འགྲན་རེས་བྱེད་ཅིང་། རྗེ་བློན་ཕན་ཚུན་བར་ཁས་ལེན་དམ་
བཅའ་བྱེད་པའམ་སྐབས་སུ་བབ་དུས་ཟུར་ཟ་དང་ཐ་ཚིག་སྒྲོག་པ་ལ་སོགས་
པའི་རྒྱུན་ལྡན་གྱི་ཡོ་བྱད་ཅིག་ཏུའང་གྱུར་ཡོད་ལ། བསམ་ཡས་ཀྱི་གཙུག་ལག་
ཁང་བཞེངས་གྲུབ་ཀྱི་དགའ་སྟོན་དུས་སུ། རྒྱལ་འབངས་ཉེར་ལྔས་མི་རེས་གླུ་
རེ་བླངས་བར་བལྟས་ན། གླུར་གྱེར་ནས་དོན་བརྗོད་སྲོལ་འདི་བོད་མིའི་ངག་
ཐོག་རིག་གནས་ཀྱི་སྲོལ་ཆེན་པོ་ཞིག་ཏུ་གྱུར་བས་སྲོལ་དེ་ས་ཁྱབ་རྡོ་ཁྱབ་ལྟ་བུར་
གྱུར་ཡོད་ལ། ཕྱིས་སུ་ཆད་གྱེར་གཉིས་ལྡན་གྱིས་རྣམ་པས་གེ་སར་སྒྲུང་བཤད་
པའི་སྲོལ་ཡང་འདི་ནས་དར་བ་བསྙོན་དུ་མེད་དོ། །
གཞན་ཡང་ཐུ་བྷོད་རྒྱལ་རབས་སྐབས་སུ་མགུར་གླུ་དང་དབྱངས་རྟ། །
མགུར་གླུ་ལས་བྱུང་བའི་འབྲི་དྲུག་ཚིག་གི་བཅད་སོ་བྱ་བའི་ཚེག་ཁྱིམ་གྱི་ལུགས།
ཤགས་མ་གཏམ་གྱི་ལུགས་སྲོལ་ལ་སོགས་པ་དར་ཡོད་པ་འདིར་ཚིག་ཚོགས་ལ་
འཇིགས་ནས་ཞིབ་ཏུ་མ་བཀོད་ཀྱང་། །དེ་དག་སྒྲུང་གི་རྩོམ་རྩལ་གྱི་རྣམ་པར་
རྒྱུན་འཛིན་བྱས། གལ་ཏེ་རྩོམ་རྩལ་དེ་དག་སྔོན་འགྲོའི་རྨང་གཞི་ལྟ་བུར་མ་
གྱུར་ན། སྒྲུང་གི་འཆད་གྱེར་གཉིས་ལྡན་གྱི་རྣམ་པ་དེ་འབྱུང་མི་སྲིད་དོ། ། །
ར
དྲུག་པ། གེ་སར་སྒྲུང་དར་འཕེལ་གྱི་སྐོར་བཤད་པ།
དེ་ཡང་ལོ་རྒྱུས་སྙན་རྩོམ་རིང་མོ་ནི་གོ་ལའི་ས་ཆེན་པོ་འདིར་གཞིས་
འཆའ་བའི་མི་རིགས་ཀུན་ལ་ཐ་དད་མེད་པར་ཡོད་པ་ཞིག་མ་ཡིན་དེ། དེ་ནི་
རིག་གནས་ཀྱི་སྣང་ཚུལ་ཐུན་མོང་མ་ཡིན་པ་ཞིག་ཡིན། དེ་སྐྱེད་བྱེད་དུ་ཐུན་
མོང་མ་ཡིན་པའི་རང་བྱུང་གི་ཁོར་ཡུག་དང་། སྤྱི་ཚོགས་ཀྱི་ཆ་རྐྱེན། མིའི་སྐྱེ་
སྟོབས་ཀྱི་རིག་པ། རིག་གནས་ཀྱི་རམ་འདེགས་བཅས་ལ་བརྟེན་དགོས་པ་ཇི་
ལྟར་དུ། གླིང་རྗེ་གེ་སར་རྒྱལ་པོ་དེ་ཉིད་ཀྱང་ལོ་རྒྱུས་ཀྱི་མི་སྣ་ཞིག་ནས་སྒྲུང་གི་
29)



བརྗོད་བྱའི་མི་སྣ་གཙོ་བོ་ཞིག་དུ་ཇི་ལྟར་གྱུར་བ་དང་། གེ་སར་རྒྱལ་པོ་དང་
འབྲེལ་བ་ཡོད་པའི་བོད་ཀྱི་ལོ་རྒྱུས་དངོས་ཀྱི་གཏམ་རྒྱུད་དེ་རྣམས་ལྷ་སྒྲུང་གི་
བདག་ཉིད་ཅན་གྱི་ལོ་རྒྱུས་སྙན་རྩོམ་རིང་མོར་ཇི་ལྟར་གྱུར་ཚུལ་གྱི་སྔོན་འགྲོའི་
ཆ་རྐྱེན་སྐོར་རགས་ཙམ་གོང་དུ་བཀོད་ཟིན་པ་ཅི་ལྟ་ན་ཡང་། འདིར་སྡོམ་ཚིག་
ཙམ་ཡང་བསྐྱར་ལྷན་ན། མི་རྒྱུད་ལྷ་དང་ཆུ་མགོ་གངས་ཞེས་པའི་དཔེ་ལྟར།
བོད་མདོ་སྨད་རྨ་ཡུལ་ཁོག་ནས་འབབ་པའི་ཡན་ལག་བརྒྱད་དང་ལྡན་པའི་རྨ་
ཀླུང་གསེར་ལྡན་ཕྱུག་མོའི་ཆུ་རྒྱུན་གྱིས་རྒྱ་ནག་གི་ཤེས་རིག་གི་ཞིང་ས་གཤིན་པོ་
བརླན་པར་བྱས་ཤིང་། སྟོད་མངའ་རིས་ཡུལ་གྱི་རི་བོ་ཏི་སེ་གངས་རྒྱུད་ལས་
ཐོན་པའི་ཆུ་བོ་གངྒས་རྒྱ་དཀར་ཀྱི་ཤེས་རིག་གི་རྒྱུད་བརྐྱངས་པས་ན། གནའ་
རབས་འཛམ་གླིང་གི་ཤེས་རིག་ཆེན་པོ་བཞིའི་ཡ་གྱལ་ཏེ། རྒྱ་དཀར་ནག་
གཉིས་ཀྱི་ཤེས་རིག་གི་ཆུ་མགོ་ཡང་བོད་གངས་ཅན་ལ་ཐུག་ཡོད་པ་ནང་བཞིན།
བོད་འདིའི་རང་བྱུང་གི་འཁོར་ཡུག་ལ་ཐུན་མོན་མ་ཡིན་པའི་ཁྱད་ཆོས་སྣ་དགུ་
འཛོམས་ཤིང་། ཐོན་ཁུངས་ཀྱང་ཕུན་སུམ་ཚོགས་པོ་ཡིན་ལ། ལྷག་པར་དུ་ཏི་
སེ་གངས་དང་ཉེ་འཁོར་གྱི་གནས་རྣམས་གནའ་ནས་ད་བར་དུ་མི་རིགས་ཐ་
དད་པ་དང་། ཆོས་ལུགས་ཐ་དད་པ་དག་གི་བསམ་བློའི་ཕུགས་བཅོལ་ས་ཞིག་
ཏུ་གྱུར་ཡོད་ལ་ཡ་གླིང་དཀྱིལ་དབུས་སུ་གནས་པའི་གནའ་བོའི་མི་རིགས་མང་
པོ་ཞིག་གི་ཤེས་རིག་གི་འབྱུང་གཞིར་ཡང་ངོས་འཛིན་བྱེད་བཞིན་ཡོད། དེ་ལྟ་
བུའི་ཐུན་མོང་མ་ཡིན་པའི་རང་བྱུང་ཁོར་ཡུག་གི་ཆ་རྐྱེན་འོག་ཐུན་མོང་མ་ཡིན་
པའི་བོད་མིའི་གཤིས་རྒྱུད་དང་། འདུ་ཤེས་འཛིན་སྟེང་། འགྲོ་ཆགས་ཉལ་
འདུག་ལ་སོགས་པའི་གོམས་སྲོལ་བཅས་བྱུང་ལ། དེས་ཀྱང་ཐུན་མོང་མ་ཡིན་
པའི་རིག་གནས་ཁྱད་པར་བ་རྣམས་བསྐྲུན་པ་རིག་པས་གྲུབ་ཕྱིར། སྙན་པའི་
བ་དན་སྲིད་ན་གཡོ་བའི་གེ་སར་རྒྱལ་པོའི་སྒྲུང་འདི་རང་རེ་ཁ་བ་རི་བོའི་རིགས་
རྒྱུད་ཀྱི་ཐུན་མོང་གི་སྐྱེ་སྟོབས་ཀྱི་དཔལ་ལས་ཐོན་པའི་ཐུན་མོང་མ་ཡིན་པའི་
291



རིག་པའི་མྱུ་གུ་ཉག་གཅིག་ཡིན་ནོ།
གཅིག གེ་སར་སྒྲུང་གི་ཐུན་མོང་མ་ཡིན་པའི་ཁྱད་ཆོས།
ཐོག་མར་གེ་སར་སྒྲུང་གི་ཁྱད་ཆོས་བཤད་པ་ལ་སྤྲོ་བར་བྱ་སྟེ། སྤྱིར་གེ་
སར་སྒྲུང་ནི་གནའ་རབས་བོད་ཀྱི་དཔའ་བོའི་ལོ་རྒྱུས་དང་སྦྱར་ནས་བརྗོད་པའི་
ཁྱད་དུ་འཕགས་ ཤིང་རྒྱ་ཆེ་བའི་དོན་བརྗོད་སྙན་རྩོམ་རིང་མོ་ཞིག་ཡིན་ལ།
འགྲོ་བ་མིའི་རིགས་ཀྱི་ངག་གི་རིག་པའི་སྒྱུ་རྩལ་གྱི་བླ་ན་མེད་པའི་མཚོན་ཚབ་
ཞིག་ཡིན། ལྷག་པར་དུ་གེ་སར་རྒྱལ་པོའི་སྒྲུང་ནི་ཁ་བ་རི་བའི་སྐད་བརྡ་དང་།
སྲོལ་རྒྱུན་ འཚོ་ བའི་ ཤེས་བྱ། སྤྱི་ ཚོགས་ དང་ ཐོན་སྐྱེད་ ཀྱི་ ཉམས་ མྱོང་།
དམངས་ཁྲོད་ཀྱི་གོམས་སྲོལ། ཆོས་ལུགས་དད་མོས་དང་བསམ་བློའི་ཁྱེར་སོ།
མི་རིགས་རང་ཉིད་དམ་ཡན་ན་འདིའི་ཤེས་རིག་གི་ཐོབ་ཐང་ལ་ཤེས་རྟོགས་
དང་ངོས་འཛིན་བྱེད་པའི་རིག་སྒོ་གལ་ཆེན་ཞིག་ཡིན། དེ་འཛམ་གླིང་གི་སྒྲུང་
རབས་གཞན་དང་བསྡུར་ན་ཁྱད་དུ་འཕགས་པའི་ཡོན་ཏན་གསུམ་ཡོད་དེ། །
དང་པོ། སྒྲུང་འདི་ལ་སྤྱིར་ཐུན་མོང་མ་ཡིན་པའི་ཁྱད་ཆོས་གང་རུང་
གིས་ཕྱུག་ཤིང་། ནང་སྒོས་དེང་སྐབས་ཀུན་ལ་ཡོངས་སུ་གྲགས་པ་ནི་གེ་སར་གྱི་
སྒྲུང་རབས་ཆེན་པོ་ཡིན་ལ་དེ་ཉིད་འཛམ་གླིང་སྟེང་ཆེས་རིང་བའི་དཔའ་བོའི་
བྱུང་བརྗོད་སྙན་རྩོམ་རིང་མོ་ཡིན་པར་སྔོན་གྱི་མཁས་པ་རྣམས་ཀྱིས་བཞེད་དེ།
མིག་སྔར་འཚོལ་སྡུད་བྱས་པའི་སྒྲུང་ལ་སྒྲུང་སྣ་མི་འདྲ་བ་གླེགས་བམ་༢༨༩ལྷག་
ལ་སླེབས་ཅིང་། དེང་སང་རྒྱལ་ནང་གི་མཁས་པ་རྣམས་ལ་སྲོལ་དུ་གྱུར་ཡོད་པ་
བཞིན་དེ་ལ་ཡིག་འབྲུ་ལྟར་བརྩིས་ན། ཡིག་འབྲུ་ས་ཡ་གཉིས་ལྷག་ལ་འབུད།
ཡང་སྒྲུང་པ་གྲགས་ཆེན་འགའི་སྒྲུང་སྣ་ལ་སྡོམ་རྩིས་བྱས་པ་ལྟར་ན། བོད་
ལྗོངས་ནག་ཆུའི་བུད་མེད་སྒྲུང་བ་གཡུ་སྨན་གྱིས་རྫོང་ཆེན་བཅོ་བརྒྱད་དང་།
རྫོང་ཆུང་བཅོ་བརྒྱད་བཤད་ཤེས། སྒྲུང་མཁན་གྲགས་པས་སྒྲུང་སྣ་བཞི་བཅུ་ཞེ་
292



གཉིས་བཤད་ཤེས། བོད་ལྗོངས་ནག་ཆུའི་ཁུལ་གྱི་སྒྲུང་བ་ཚེ་རིང་དགྲ་འདུལ་
གྱིས་སྒྲུང་དཔེ་དྲུག་ཅུ་རེ་གསུམ་བཤད་ཤེས། མཚོ་སྔོན་གྱི་སྒྲུང་བ་ཚེ་རིང་
དབང་འདུས་ཀྱིས་སྒྲུང་སྣ་བརྒྱ་དང་ཉི་ཤུ་བཤད་ཤེས། མཚོ་སྔོན་མགོ་ལོག་
ཁུལ་གྱི་སྒྲུང་བ་གུ་རུ་རྒྱལ་མཚན་གྱིས་སྒྲུང་སྣ་བརྒྱ་དང་བཅུ་གཉིས་ཕབ་ཐུབ་
དང་། མཚོ་སྔོན་ཡུལ་ཤུལ་ཁུལ་གྱི་སྒྲུང་བ་ཟླ་བ་གྲགས་པས་སྒྲུང་སྣ་བརྒྱ་དང་ང་
གཉིས་བཤད་ ཤེས། ཚེ་རིང་བསོད་ནམས་ཀྱིས་སྒྲུང་སྣ་བརྒྱ་དང་ང་བརྒྱད་
བཤད་ཤེས་ཏེ། དེ་དག་ཁྱོན་སྡོམ་པས་འཛམ་གླིང་གི་སྒྲུང་རབས་ཆེན་པོ་ལྔ་ཡི་
སྤྱིའི་རིང་ཚད་ལས་ཀྱང་ཆེ་ཆེར་བརྒལ་བ་མ་ཟད། རྒྱ་གར་གྱི་མ་ཧ་བྷ་ར་ཏ་ལྟ་
བུར་མཚོན་ན། རྐང་བ་ཉིས་འབུམ་ལས་མེད་པས། གོང་གསལ་བོད་ཀྱི་སྒྲུང་
བ་དག་གི་སྒྲུང་གི་སྡོམ་འབོར་དང་བསྡུར་ན་སྨོས་ཅི་དགོས་ཏེ། སྒྲུང་བ་རེ་རེས་
བཤད་པའི་སྒྲུང་གི་རིང་ཚད་ཀྱང་དེ་ལས་བརྒལ་ཡོད། །
གཉིས་པ། གླིང་སྒྲུང་ནི་ད་བར་དུ་གནའ་དུས་ཀྱི་སྲོལ་རྒྱུན་མ་རྙིང་བར་
གསོན་པོའི་རྣམ་པར་གནས་ཡོད་པའི་སྒྲུང་རབས་ཆེན་མོ་ཞིག་ཡིན། ད་ལྟའི་
བར་དུ་བོད་ན་རིགས་ཐ་དད་པའི་སྒྲུང་པ་ཕལ་ཆེར་༢༠༠ལྷག་མཆིས་ལ། ཁོ་
ཚོས་ད་དུང་རྒྱུན་མི་ཆད་པར་སྒྲུང་གི་ནང་དོན་རྒྱ་ཇེ་ཆེར་བསྐྱེད་པ་དང་། སྒྲུང་
གི་བརྗོད་བྱ་གསར་བ་ཁ་གནོན་དང་ཕུན་སུམ་ཚོགས་པར་གཏོང་བཞིན་ཡོད།
གསོན་པོའི་རྣམ་པ་བྱ་བ་ནི་དབྱིན་ཇིའི་སྐད་ཀྱིliveདང་། རྒྱ་སྐད་ཀྱི་(E JE;
%)ནས་འགྱུར་ཡོང་ཞིག་ཡིན་ན། ད་ལྟ་ཕལ་ཆེར་གྱིས་གསོན་པོའི་རྣམ་པ་
ཞེས་པ་སྒྲུང་གི་སྲོལ་རྒྱུན་ཉིད་མ་ཉམས་པར་ད་དུང་སྒྲུང་མཁན་གྱིས་བཤད་
བཞིན་པའི་སྒྲུང་ཙམ་ལ་གོ་བ་ལེན་པ་དང་། དེར་བརྟེན་ནས་ད་ལྟ་མཁས་པ་ལ་
ལས། གེ་སར་སྒྲུང་ལ་སྒྲུང་པ་ཙམ་མ་གཏོགས་གལ་མི་ཆེ་ལ། གེ་སར་སྒྲུང་གི་
སྲོལ་རྒྱུན་འཛིན་སྐྱོང་སྤེལ་གསུམ་བྱེད་ན། སྒྲུང་པ་ཉིད་སྲུང་སྐྱོབ་བྱེད་དགོས་
པར་འདོད་དོ། །ཡང་མཁས་པ་རེ་འགས། རྣམ་པ་གསོན་པོའི་ལོ་རྒྱུས་སྙན་
293



རྩོམ་རིང་མོ་འདི་ཉིད་ལ་གསར་རྩོམ་མཛད་མཁན་གྱི་བོད་མི་རིགས་གནས་པ་
དང་མི་རབས་དང་མི་རབས་ཀྱི་སྒྲུང་པ་རྣམས་བཞུགས་ཚེ། གླིང་སྒྲུང་འདི་
ནམ་ཡང་འགུལ་མེད་ཀྱི་རྣམ་པ་འབྱུང་མི་སྲིད། ད་དུང་མི་རབས་ནས་མི་
རབས་གསོན་པོར་བརྒྱུད་ཐུབ། ལྟ་ཚུལ་འདིར་བརྟག་བྱ་འདི་ལྟ་བུ་ཡོད་དེ།
བོད་མི་ཡོད་པ་དང་སྒྲུང་པ་ཡོད་པ་ཙམ་གྱིས་གླིང་སྒྲུང་དར་བར་འགྱུར་ན།
ཧའོ་མའི་སྒྲུང་དང་རྒྱ་གར་གྱི་སྒྲུང་རྣམས་ཤི་བའི་རྣམ་པའམ་འགུལ་མེད་ཀྱི་
རྣམ་པར་གྱུར་བ་ནི་རྒྱལ་ཁབ་དེ་གའི་མི་རིགས་ཉམས་པའི་རྒྱུ་མཚན་གྱིས་མིན་
ལ། སྒྲུང་པ་མེད་པའི་རྒྱུ་མཚན་ཙམ་ལ་ཐུག་པ་ཡང་མ་ཡིན། གཙོ་བོ་ནི་སྤྱི་
ཚོགས་དང་དུས་རབས་འཕོ་འགྱུར་དབང་གིས་གསོན་པོའི་རྣམ་པར་གནས་
པའི་སྒྲུང་པ་དེ་བརྟེན་བྱེད་ཀྱི་གནས་སམ་ཡུལ་ལ་འགྱུར་བ་བྱུང་བའི་རྐྱེན་གྱིས་
ཡིན་ཏེ། དཔེར་ན་ཧའོ་མའི་སྒྲུང་ལྟ་བུར་མཚོན་ན། སྐབས་དེའི་ཆབ་སྲིད་ཀྱི་
དགོས་མཁོའི་དབང་གིས་ དབང་བསྒྱུར་ཚོགས་པས་མཁས་པ་སྐོར་ཞིག་རྩ་
འཛུགས་བགྱིས་ཏེ་ཧའོ་མའི་སྒྲུང་དེ་སྲོལ་རྒྱུན་གྱི་ནང་དོན་གཞིར་བཟུང་ནས་ཡི་
གེར་བཀོད་ནས་དག་བསྒྲིགས་བྱས་པ་མ་ཟད་དེ་ལོ་རེའི་ཡཱ་ཏན་གསོལ་མཆོད་
དགའ་སྟོན་ཆེན་མོའི( # it fg : ) དུས་སུ་བཤད་པའི་ལེ་ཚན་གལ་
ཆེན་ཞིག་ཏུ་གཏན་ཁེལ་བྱས་པ་ནས་ཧའོ་མའི་སྒྲུང་དེ་ཡི་གེ་ཅན་གྱུར་ནས་
གསོན་པོའི་རྣམ་པ་རིམ་པར་ཡལ་བ་འདི་དཔེར་མཚོན་བཀོད་པ་ཡིན་གྱི་ཞིབ་
པར་གཤམ་ནས་འཆད་པར་འགྱུར་རོ། །དེའི་ཕྱིར་གསོན་པོའི་རྣམ་པ་ཅན་གྱི་
སྒྲུང་ལ་ཐོག་མར་སྒྲུང་དེ་སྐྱེད་བྱེད་ཀྱི་སྤྱི་ཚོགས་དང་རང་བྱུང་གཉིས་ཀའི་ཁོར་
ཡུག་དང་སྙན་ངག་རང་བཞིན་ལྡན་པའི་བློ་གྲོས་སོགས་ཤིན་ཏུ་གལ་ཆེ། སྙན་
ངག་རང་བཞིན་ལྡན་པའི་བློ་གྲོས་ནི་གདོད་མའི་མིའི་བློ་གྲོས་སུ་གཏོགས་པས་
《བོད་ཡུལ་གེ་སར་ཤུལ་རྟེན་རྣམ་བཤད།》 ཤོག་ངོས ༡༣ན་གསལ།
，
294



སྒྲུང་སྐྱེད་བྱེད་ཀྱི་རིག་ལམ་གལ་ཆེན་ཞིག་ཡིན་པས། བློ་གྲོས་དེ་རྒྱུན་སྐྱོང་བྱེད་
ཀྱི་ཁོར་ཡུག་ཧ་ཅང་གལ་ཆེའོ། །དེའི་ཕྱིར་གསོན་པོའི་རྣམ་པ་ཟེར་བ་ནི་གཙོ་བོ་
སྒྲུང་སྐྱེད་བྱེད་ཀྱི་རྐྱེན་ཏེ་སྤྱི་ཚོགས་དང་། སྲོལ་རྒྱུན། འདུ་ཤེས་དང་རྣམ་
དཔྱོད། རིག་ལམ་ལ་སོགས་པ་མ་ཉམས་པར་ཡོད་ཁར། ད་དུང་ཁོར་ཡུག་
དེར་བརྟེན་ནས་བྱུང་བའི་སྒྲུང་མཁན་སྣ་ཚོགས་ཀྱིས་རང་རང་གི་རིག་པའི་རྩལ་
ལ་བརྟེན་ནས་འཆད་གྱེར་ཕབ་གསུམ་གྱིས་སྒྲུང་སྤེལ་བའི་ལས་ལ་བརྩོན་བཞིན་
ཡོད་པ་དེར་གོ་དགོས། གེ་སར་སྒྲུང་གི་བསྟན་པ་ཡུན་རིང་དུ་གནས་ཤིང་དར་
བ་ལ་གཙོ་ཆེ་བ་ནི་སྒྲུང་གི་རིག་གནས་གནས་བྱེད་ཀྱི་རྒྱུ་རྐྱེན་རྣམས་མ་ཡལ་བར་
གནས་བར་བྱེད་པའི་ཐབས་ལ་འབད་དགོས།
གསུམ་པ། གླིང་སྒྲུང་ནི་འཛམ་གླིང་གི་སྒྲུང་རབས་ཆེན་མོ་ཀུན་ལས་
སྒྲུང་པའི་རིགས་མང་ཞིང་ཕུན་སུམ་ཚོགས་པའི་སྒྲུང་ཞིག་ཡིན། དེར་འགུལ་
མེད་ཀྱི་རྣམ་པར་གནས་པའི་སྒྲུང་སྟེ། རྒྱ་གར། ཞི་ལཱ་སོགས་ཀྱི་སྒྲུང་ཡིན་
ནའང་འདྲ། སོག་པོའི་ཇིང་གིར་གྱི་སྒྲུང་དང་ཛེ་ཨེར་ཇེ་ སིའི་མ་ནཱ་སི་སྒྲུང་
སོགས་ད་དུང་གསོན་པོར་གནས་ཡོད་པའི་སྒྲུང་རིགས་ཡིན་ནའང་འདྲ། དེ་
དག་ཐམས་ཅད་ལ་བསླབ་སྒྲུང་གི་རྣམ་པར་གནས་བའི་སྒྲུང་བ་ལས་མ་མཆིས་
ཤིང་། གླིང་གེ་སར་རྒྱལ་པོའི་སྒྲུང་ལ་གཏེར་སྒྲུང་དང་པྲ་སྒྲུང་། འབབ་སྒྲུང་།
དག་སྣང་གི་སྒྲུང་། རྟོག་པ་ཉམས་ ཤར་ གྱི་སྒྲུང་སོགས་རིགས་ཧ་ཅང་མང་
ལ། །དེ་དག་ཐམས་ཅད་ལ་ཐུན་མོང་མ་ཡིན་པའི་ཁྱད་ཆོས་རེ་ཡོད་པས་ད་ལྟ་
འཛམ་གླིང་གི་རིག་གནས་ཁྲོད་ཀྱི་གསང་བ་ལྐོག་གྱུར་དུ་བརྩི་བཞིན་ཡོད། །
295



གཉིས། རྒྱལ་སྒྲུང་ནས་ཆོས་སྒྲུང་དུ་གྱུར་བའི་གོ་རིམ།
སྒྲུང་འདི་རིང་མོ་ཞིག་ནས་ངག་རྒྱུན་གྱི་རྣམ་པ་ཁོ་ནས་རྒྱུན་བསྐྱངས་པ་
ཞིག་ཡིན་ལ། དེ་ཡང་རབ་བྱུང་དང་པོའི་དུས་སུ་གེ་སར་བཞུགས་དུས་སུ་སྒྲུང་
གི་རིག་གནས་འདི་ཡོད་པར་མི་སེམས་ཏེ། རྗེས་སུ་གེ་སར་གཤེགས་རྗེས་སུ་
བོད་མིས་ཁོང་གི་མཛད་རྗེས་ལ་ཕྱིར་དྲན་དང་དྲན་གསོ་ཞུ་བའི་ཆེད་དུ་ངམ་
གྱིས་སྒྲུང་གི་རིག་གནས་དེ་བྱུང་བ་གསལ། །ཡིན་ནའང་སྒྲུང་གི་རིག་གནས་དེ་
ཐོག་མ་ཉིད་ནས་ཕུན་སུམ་ཚོགས་ཤིང་པོ་ཏི་བརྒྱ་ཕྲག་བརྒལ་བ་ཞིག་མ་ཡིན་ལ།
ཐོག་མར་དེ་ཉིད་གཏམ་རྒྱུད་ཀྱི་རྣམ་པས་ཐར་ཐོར་ཙམ་དར། དེའི་སྐབས་ད་
དུང་ལོ་རྒྱུས་གཏམ་རྒྱུད་ལ་སྦྱར་ནས་བཤད་པ་ཞིག་ཡིན་ལ། དེ་ནས་རིམ་གྱིས་
ལྷ་སྒྲུང་གི་རྣམ་པར་གྱུར་ནས་མང་ཙམ་དར། ད་ལྟ་མིག་གི་སྤྱོད་ཡུལ་དུ་གྱུར་
བའི་ཁྲི་ཀའི་གེ་སར་གྱི་སྒྲུང་ལེའུར་བཅད་པ་དང་གཤམ་ཡུལ་ན་བཤད་པའི་གེ་
སར་གྱི་སྒྲུང་ལྟར་ན། བོད་ལ་ཆེ་ཐོག་མར་དར་བའི་གེ་སར་སྒྲུང་སྐོར་ནི་ལྷ་གླིང་
དང་འཁྲུངས་གླིང་། རྟ་རྒྱུག་རྒྱལ་འཇོག བདུད་གླིང་། ཧོར་གླིང་། རྒྱ་གླིང་
བཅས་ཡིན། སྒྲུང་སྣ་འདི་དག་གི་ཁྲོད་དུ་སྒྲུང་གི་ནང་དོན་ལ་ནང་ཆོས་ཀྱི་ལྟ་བ་
མང་པོ་བསྲེ་མེད་ལ། ལྷག་པར་དུ་གཤམ་ཡུལ་ན་བཤད་པའི་གེ་སར་གྱི་སྒྲུང་ལ་
ཆ་མཚོན་ན་ད་དུང་དམངས་ཁྲོད་སྒྲུང་གཏམ་ཀྱི་རྣམ་པ་ཅན་དང་ལོ་རྒྱུས་
གཏམ་རྒྱུད་ལ་སྦྱར་ནས་བཤད་པའི་ཁྱད་ཆོས་ལྡན་ལ་བརྗོད་བྱའི་མི་སྣ་གཙོ་བོ་
གེ་སར་ཡང་ཡུལ་ཁམས་ཀྱི་དཔའ་བོ་དཀྱིལ་མ་ཞིག་གི་བརྟུལ་ཞུགས་འཛིན་པ་
ལས་ལྷ་མི་མཉམ་བསྲེ་དང་སྟོབས་རྩལ་རབ་ཏུ་རྫོགས་པའི་འཛམ་གླིང་གི་རྒྱལ་
པོ་ཞིག་ཏུ་གྱུར་མེད། དེར་གཞིགས་ན་སྒྲུང་དེ་ཁྲི་ཀའི་གེ་སར་གྱི་སྒྲུང་ལེའུར་
བཅད་པ་ལས་ཀྱང་བྱུང་སྔ་བ་གསལ། དེ་ནི་ལོ་རྒྱུས་ནས་གཏམ་རྒྱུད་ཀྱི་བདག་
ཉིད་ཅན་དུ་འགྱུར་མགོ་ཚུགས་པའམ་ཡང་ན་ལོ་རྒྱུས་གཏམ་རྒྱུད་ལ་སྦྱར་ནས་
296



བཤད་པའི་སྐབས་སུ་སྣང་ལ། ལྷ་སྒྲུང་གི་ཤུགས་ཆེར་མེད་པས་ཐོག་མ་དར་
བའི་སྒྲུང་གི་གྲས་སུ་བཞག་ཆོག ཁྲི་ཀའི་གེ་སར་གྱི་སྒྲུང་ལེའུར་བཅད་པ་ལ་ལྷ་
སྒྲུང་གི་ཤུགས་ཅུང་ཆེན་པོ་ཞུགས་ཡོད་ལ་བརྗོད་བྱའི་མི་སྣ་གཙོ་བོ་གེ་སར་ཀྱང་
མ་རུང་བདུད་ཀྱི་ཁ་གནོན་དང་སེམས་ཅན་སྐྱོབ་པའི་རྒྱལ་པོ་ཆེན་པོ་ཞིག་ཏུ་
གྱུར་ཟིན་པས་ལོ་རྒྱུས་ལྷ་སྒྲུང་ཅན་དང་ལྷ་སྒྲུང་སྒྱུ་རྩལ་གྱི་རྣམ་པ་ཅན་དུ་འགྱུར་
བའི་དུས་རིམ་གྱི་ཁྱད་ཆོས་མངོན་པར་མཚོན་ཡོད། སྐབས་དེར་ད་དུང་སྒྲུང་
ཆེད་གཉེར་བྱེད་པའི་སྒྲུང་པ་ནི་མེད། སྒྲུང་ནི་ཐུན་མོང་གི་དྲན་འཛིན་ཙམ་ལ་
བརྟེན་ནས་གནས་ཡོད། སྐབས་དེའི་སྒྲུང་བཤད་པའི་ལས་ཁུར་དེ་རུས་རྒྱུད་ཚོ་
བ་ཁག་གི་རྒན་གཞོན་ཕོ་མོ་རུས་མེད་ཀྱིས་ཕྲག་ཏུ་བསྣམས་ཡོད་ལ། ཁོ་ཚོས་ཚོ་
བའི་སྤྱི་མཐུན་གྱི་དགའ་སྟོན་སྐབས་དང་། ཆོས་སྲིད་ཀྱི་བྱ་འགུལ་སྤེལ་སྐབས།
བཀྲ་ཤིས་བའི་གཉེན་སྟོན་སྐབས། མྱ་ངན་གྱི་འདུ་ཚོགས་སྐབས། ཆོས་ཀྱི་
བྱེད་སྒོ་སྤེལ་སྐབས་སོགས་སུ་རྒན་པོ་རྣམས་ཀྱིས་བཤད་པ་དང་། གཞོན་དར་
རྣམས་ཀྱི་ཉན་ཞིང་སློབ་པ། དེ་ནས་ནམ་རྒྱུན་རང་གི་ཁྱིམ་ཚང་དང་ཕྱུགས་
འཚོ་བའི་སྐབས་སུ་གཞོན་པ་རྣམས་ཀྱིས་ཀྱང་རྒན་པོ་དག་ལ་ལད་ཟློས་ཀྱིས་
སྒྲུང་བཤད་ཙམ་བྱེད་པ་ཡིན། །དེའི་ཕྱིར་སྐབས་དེའི་སྒྲུང་གི་རིག་གནས་དེ་མི་
རབས་ནས་མི་རབས་བར་ངག་ནས་ངག་ཏུ་རྒྱུད་ནས་རྒྱུན་འཛིན་བྱེད་པ་ཞིག་
ཡིན། འདི་ཡུལ་གྲུ་གཞན་གྱི་སྒྲུང་པའི་སྒྲུང་སློབ་བའི་གོ་རིམ་དང་དབྱེ་བ་ཆེར་
མ་མཆིས། སྐབས་དེའི་མི་རྣམས་ཀྱིས་སྒྲུང་སློབ་པའི་གོ་རིམ་ཁྲོད་རྟག་ཏུ་བེད་
སྤྱོད་བྱེད་པའི་ཐབས་ལམ་གཙོ་བོ་ནི་ཐོག་མའི་དུས་སུ་སྒྲུང་པ་རྒན་པའི་ངག་ལ་
ལད་ཟློས་ཀྱི་བློར་འཛིན་པ་ལས་གཞན་མེད། དེ་ནས་སྒྲུང་གི་སྐད་བརྡ་ལ་ཅུང་
ཟད་བྱང་ཆུབ་པར་གྱུར་ཚེ། རིམ་བཞིན་རང་ལ་ཆ་རྒྱུས་ཡོད་པའི་སྒྲུང་གི་ཐུན་
མོང་མ་ཡིན་པའི་མིང་བརྡ་དང་ ཐ་སྙད། ཚིག་དུམ། གཞན་ཡང་སྒྲུང་གི་
བརྗོད་གཞི་གལ་ཆེན་རྣམས་ཚོགས་ཐོག་ཏུ་ཐོལ་བྱུང་གི་ཚུལ་དུ་དེ་མ་ཉིད་དུ་
297



བསྒྲིགས་ནས་ངག་དུ་བཟློ་བ་དང་གྱེར་བར་བྱེད། འདི་ནི་དེང་སང་གི་ངག་
ཐོག་སྙན་ཚིག་རིག་པ་( Oral poetry)ཞེས་པའི་ལུགས་ཀྱི་ལྟ་བ་ཞིག་ཡིན་ལ།
དེའི་ལྟ་ཚུལ་ལྟར་ན། སྒྲུང་ཐམས་ཅད་ངག་ཐོག་གི་རིག་གནས་ཡིན་པས་
ཁྱབ་ལ། དེར་གཞི་འཛིན་སའམ་ཚད་ལྡན་གྱི་ཁུངས་སམ་ལུང་ལྟ་བུའི་སྒྲུང་
ཞིག་གཏན་ནས་མེད། དེའི་རྒྱུ་མཚན་ནི་ངག་གི་རིག་གནས་ནི་མི་རྣམས་ཀྱི་
ངག་ཐོག་ནས་གཅིག་ནས་གཅིག་ལ་རྒྱུད་པ་ཞིག་ཡིན་པའི་ཕྱིར། སྒྲུང་མཁན་
སོ་སོའི་ངག་ནས་ཐོན་པའི་སྒྲུང་ལ་ཁྱད་པར་ཧ་ཅང་ཆེ་ལ་ཁྱད་ཆོས་ཀྱང་མི་འདྲ་
བ་རེ་ཡོད། གེ་སར་སྒྲུང་ལྟ་བུར་ཆ་མཚོན་ན། དེ་ལ་སྔོན་ནས་ད་ལྟའི་བར་དུ་
བཤད་བཞིན་པའི་གཏམ་རྒྱུད་ཀྱི་སྤྱི་ཁོག་ཙམ་ཞིག་སུའི་བློ་ཡུལ་དུའང་ཡོད་པ་
དང་། དེ་ཕལ་ཆེར་སྒྲུང་བ་དང་སྒྲུང་པའི་བར་ལ་ཁྱད་པར་ཆེར་མི་འདུག་སྙམ།
ཧོར་གླིང་གཡུལ་འགྱེད་ཡིན་ནའང་འདྲ། སྟག་གཟིག་ནོར་རྫོང་ཡིན་ནའང་
འདྲ། གངས་རི་ཤེལ་རྫོང་ཡིན་ཡང་རུང་། སྒྲུང་དེ་དག་གི་གཏམ་རྒྱུད་ཀྱི་སྤྱི་
ཁོག་གམ་བརྗོད་བྱ་གཙོ་བོ། མི་སྣ་གཙོ་བོ་དང་དོན་རྐྱེན་གཙོ་བོ་རྣམས་སྒྲུང་བ་
སུའི་ངག་དུ་ཡང་ཕལ་ཆེར་གཅིག་མཐུན་ཡིན་པས་ནམ་ཡང་འགྱུར་མེད་ཡིན།
ཡིན་ནའང་ཁོང་ཚོས་སྒྲུང་དེ་རྣམས་བཤད་པའི་སྐབས་སུ། མི་སྣའི་ཞིབ་འབྲི་
དང་དོན་རྐྱེན་གོ་རིམ་ཞིབ་ཕྲར་བརྗོད་པའི་སྐབས་སུ་སྒྲུང་པ་དག་གི་འགྲེལ་
བཤད་ལ་ཁྱད་པར་བྱུང་པ་རེད། དེའི་ཕྱིར། སྒྲུང་པ་སུ་ཞིག་ཡིན་ནའང་།
སྒྲུང་སློབ་པའི་ཐོག་མར། སྒྲུང་དེའི་སྤྱི་ཁོག་དང་བརྗོད་བྱ་གཙོ་བོ། གཏམ་
རྒྱུད་ཀྱི་སྤྱིའི་བཀོད་པ་བཅས་ལ་སློབ་བརྩོན་དང་རྒྱུས་ལོན་བྱེད་དགོས་པ་ཐག་
ཆོད། སྤྱི་ཁོག་དང་བརྗོད་བྱ་གཙོ་བོ་དེ་ལོ་རྒྱུས་ཐོག་ནས་རིམ་བཞིན་སྲོལ་རྒྱུན་
གྱི་ཚུལ་དུ་དར་ཡོང་བ་ཞིག་ཡིན་པས། སྒྲུང་པ་ཕལ་མོ་ཆེས་སྒྲུང་བཤད་སྐབས་
（ ] kjf; : uj ! - ༢ / g@je , JiL །
298



སྔོན་གྱི་སྒྲུང་གི་ཚན་པ་རྣམས་ཇི་བཞིན་བློར་སྐྱོར་ཙམ་མ་ཡིན་པར། ཁོང་ཚོས་
རང་ལ་རྒྱུས་ཡོད་པའི་སྒྲུང་གི་བརྗོད་བྱ་དང་གཏམ་རྒྱུད་ཀྱི་སྤྱི་ཁོག་དེར་འཕྲི་
སྣོན་དང་རྒྱས་བར་བཀོད་པ་ཞིག་ཡིན་པར་འདོད་པ་བཞིན། སྣང་ཚུལ་འདི་ལྟ་
བུ་ད་ལྟའི་བར་དུ་བོད་ཡུལ་དུ་མི་ཉུང་བ་ཙམ་ཡོད་དེ། ཁོ་བོ་ལོ་འདི་གའི་རིང་
ལ་ཕལ་ཆེར་ལོ་རེར་བོད་ཁམས་སུ་བསྐྱོད་ནས་གེ་སར་རིག་གནས་ཀྱི་སྐོར་འདྲི་
གཅོད་བགྱིས། མཚོ་སྔོན་ཞིང་ཆེན་མགོ་ལོག་བོད་རིགས་རང་སྐྱོང་ཁུལ་ནི་གླིང་
སྒྲུང་གི་རིག་གནས་ཆེས་ཤུགས་ཆེ་ས་ཞིག་ཡིན་པས། རེ་འགས་གླིང་གི་ཕ་ས་
ཞེས་ཀྱང་བརྗོད་པ་མཐོང་། ཡུལ་དེར་ད་བར་དུ་སྒྲུང་གི་རིག་གནས་དྲི་མས་མ་
གོས་བ་དག་གནས་པ་ཀུན་ལ་གསལ། མགོ་ལོག་ཁུལ་ཐོག་ནས་ཤར་ལྷོ་ཕྱོགས་
སུ་ལེ་བར་བརྒྱ་ལྷག་བརྒལ་བ་ན་དགའ་བདེ་རྫོང་ཡོད་ལ། རྫོང་དེའི་ཁོངས་
གཏོགས་སུ་དུར་བུད་ཚོ་བ་ཞེས་བྱ་བ་ཡོད། ཚོ་བ་དེར་ཁྱོན་སྡོམ་པས་འབྲོག་
ཁྱིམ་བཞི་བརྒྱ་ལྷག་དང་མི་གྲངས་དགུ་བརྒྱ་ལྷག་ཙམ་མཆིས། ཚོ་བ་དེར་ད་
བར་དུ་གླིང་གི་དུས་ཀྱི་དམངས་སྲོལ་དང་རིག་གནས་མ་ཉམས་པར་ཡོད་པ་མ་
ཟད། ཚོ་བ་དེའི་མི་རྣམས་ཀྱི་བསམ་བློའི་ཁྱེར་སོ་ཡང་གླིང་དུས་དང་ཧ་ཅང་
མཚུངས། དེ་ཡང་གླིང་མི་རེའི་ཁ་ན་སྒྲུང་རེ་ཞེས་པའི་གཏམ་དཔེ་བཞིན། ས་
དེ་གའི་རྒན་སྐྲ་དཀར་ནས་གཞོན་སོ་དཀར་ཡན་ཆད་ཀྱིས་སྒྲུང་བཤད་མི་ཤེས་
མཁན་འགའ་ཡང་མེད། དེར་གཞིགས་ན། གླིང་མི་རེའི་ཁ་ན་སྒྲུང་རེ་ཞེས་
པའི་གཏམ་དེ་བདེན་པར་གོ་ལ། སྒྲུང་ནི་སྔོན་རུས་རྒྱུད་ཚོ་བ་དེའི་ཐུན་མོང་གི་
དྲན་འཛིན་ཞིག་ཡིན་པའང་གོ ལྷག་པར་དུ་བོད་དུ་སྒྲུང་གི་རིག་གནས་ཐོག་
མར་དར་དུས་ཀྱི་རྣམ་པ་ཅི་ལྟ་བུ་ཡིན་པའང་གསལ་ལོ། ། གང་ལྟར་ཀྱང་།
སྒྲུང་གི་རིག་གནས་ཕལ་ཆེར་དུས་རབས་བཅུ་གཉིས་པའི་རྗེས་ནས་བྱུང་བ་
ཞིག་ཡིན་ཅིང་། སྒྲུང་ཐོག་མར་དར་དུས་སྒྲུང་པ་ཞེས་པའི་ཆེད་དུ་སྒྲུང་བཤད་
མཁན་གྱི་གང་ཟག་ཞིག་ལོགས་སུ་མེད་ལ། ཚོ་བ་དེ་ཚོའི་མི་ཐམས་ཅད་སྒྲུང་ལ་
299



མཁས་པར་ཡོད་པ་དང་། སྒྲུང་གི་ནང་དོན་ཡང་གཙོ་བོ་གེ་སར་རྒྱལ་པོའི་
མཛད་པ་བརྗོད་ པ་རྐྱང་ཡིན་པས་ལ་ ལས་ རྒྱལ་སྒྲུང་ཞེས་མིང་གིས་འབོད།
སྒྲུང་ནི་ཁོ་ཚོའོ་འཚོ་བའི་ཁྲོད་དུ་མེད་དུ་མི་རུང་བའི་གྲུབ་ཆ་གལ་ཆེན་ཞིག་དུ་
གྱུར་ཡོད། གོང་དུ་བཤད་ཟིན་པ་ལྟར། སྐབས་དེར་བོད་དུ་བཙན་པོའི་སྲིད་
དབང་རྫོགས་ནས་བོད་སྤྱི་ཡོངས་ལ་དབང་བསྒྱུར་བའི་རྒྱལ་པོ་ཞིག་མ་བྱུང་ཁར།
སྔ་དར་གྱི་བསྟན་པ་རྒྱུན་ཆད་ནས་ཕྱི་དར་ཀྱི་མེ་རོ་ད་དུང་བསླངས་ཙམ་ལས།
བོད་ཁམས་ཡོངས་ལ་དར་ཐུབ་མེད། བོད་སྤྱི་ལ་ཆ་མཚོན་ན། སྐབས་དེར་
བོད་ལ་རིག་གནས་དང་བསམ་བློའི་རྒྱུན་གསར་བ་མང་པོ་ཞིག་དབྱར་མཚོ་
རྒྱས་པ་བཞིན་དར་དང་དར་བཞིན་པའི་སྐབས་སུ་མཆིས་ཤིང་། རྙིང་མའི་
གྲུབ་མཐའ་མ་ཟད། ས་དགེ་བཀའ་ཇོ་ལ་སོགས་གྲུབ་མཐའ་དང། སྒྲ་ཚད་
བཟོ་གསོ་ལ་སོགས་རིག་གནས་ཀྱི་གཞུང་ལུགས་ཀྱང་མང་པོ་ཞིག་ཤ་མོ་བརྡོལ་
བ་ནང་བཞིན་དར་བའི་གྲབས་བྱེད། སྐབས་དེར་རིག་གནས་ཀྱི་མཐོ་རླབས་
གསར་བ་ཞིག་སློང་ཐུབ་པའི་རྒྱུ་མཚན་ནི་སྔོན་གྱི་བཙན་པོའི་དུས་ཀྱི་ཆབ་སྲིད་
དང་བསམ་བློའི་བཀག་རྒྱ་དེ་དོར་ཚར་ཞིང་། ཆོས་སྲིད་གཉིས་ཀྱི་སྲོལ་རྒྱུན་
གསར་བ་ད་དུང་ཆགས་མེད་པའི་ཕྱིར་ཡིན། དེ་ཡང་གོང་དུ་བཀོད་པ་ལྟར་གེ་
སར་གྱི་སྒྲུང་གི་དར་ཡུལ་ལ་གཙོ་ཕལ་གཉིས་ཡོད་པ་ལས། ། གཙོ་བོ་ནི་སྨད་
མདོ་ཁམས་སྒང་དྲུག་ལས་ཟིལ་མོ་སྒང་དང་འབྲེལ་བའི་ཟླ་ཆུ། འབྲི་ཆུ། རྨ་
ཆུའི་སྟོད་སྨད་བར་གསུམ་རྣམས་ཡིན་ལ། བོད་བྱིངས་རྣམས་ཕལ་བའི་གྲས་སུ་
བགྲང་ཆོགགཙོ་ཕལ་གྱི་ཁྱད་པར་ལ་སྔ་མ་ནི་གེ་སར་གྱི་ཕ་སའམ་གེ་སར་རིག་
གནས་དར་ཡུལ་གཙོ་བོ་དང་དཀྱིལ་དབུས་ཀྱི་ཡུལ་རྣམས་ཡིན་ཏེ། དེར་ད་
བར་དུ་གེ་སར་དང་གླིང་གི་དཔའ་རྟུལ་མོ་སྨན་རྣམས་ཀྱི་གདུང་རྒྱུད་ཡོད་ལ་ཁོ་
ཚོའི་སྐུ་མཁར་དང་མཚོན་ཆ་སོགས་རིགས་མང་པོ་མཐོང་རྒྱུ་ཡོད་པ་མ་ཟད།
གླིང་དུས་ཀྱི་སྲོལ་རྒྱུན་མི་ཉུང་བ་ད་ལྟའི་བར་མ་ཉམས་པར་ཡོད་ལ། གཏེར་
300



སྒྲུང་དང་པྲ་སྒྲུང་། འབབ་སྒྲུང་། དག་སྣང་གི་སྒྲུང་། རྟོག་པ་ཉམས་ཤར་གྱི་
སྒྲུང་ལ་སོགས་པའི་བོད་ལ་ཐུན་མོང་མ་ཡིན་པར་ཡོད་པའི་སྒྲུང་གི་རིགས་ཀྱང་
ཧ་ཅང་དར། ས་ཆར་དེ་དག་དུ་ད་དུང་གླིང་མི་རེའི་ཁ་ན་སྒྲུང་རེ་བྱ་བ་བཞིན་
སྒྲུང་གི་བཤད་རྒྱུན་རུས་རྒྱུད་ཚོ་བ་དེ་དག་གི་མི་ཡོངས་ཐུན་མོང་ལ་ཡོད་པ་དང་།
གེ་སར་གྱི་མཛད་རྗེས་བརྗོད་པའི་སྒྲུང་དེ་ཐུན་མོང་གི་རིག་པ་ཞིག་ཡིན། དེ་
ལས་ལྡོག་དེ། ཕལ་བའི་ས་ཁུལ་བྱ་བ་ནི་གེ་སར་གྱི་རིག་གནས་ཕྱིས་སུ་དར་
བའམ་ཡང་ན་སྔོན་དར་ཡུལ་གཙོ་བོ་ཡིན་ཡང་རྗེས་སུ་སྤྱི་ཚོགས་ཀྱི་འཕོ་འགྱུར་
གྱི་དབང་གིས་རིམ་བཞིན་ཉམས་པའམ་ཉམས་བཞིན་པའི་ས་ཆ་རྣམས་ཡིན།
ས་ཆ་དེ་དག་དུ་གེ་སར་གྱི་ཤུལ་རྟེན་རེ་འགའ་དང་སྒྲུང་པ་ཡང་ཐར་ཐོར་ཡོད་
ནའང་། དམངས་སྤྱིའི་ཐུན་མོང་གི་དྲན་འཛིན་ལས་བྲལ་ནས་ཁོ་ཚོས་སྒྲུང་གི་
ཚན་པ་ཐོར་རེ་བ་ཙམ་ལས་མི་ཤེས། སྒྲུང་པ་ལ་ཡང་བསླབ་སྒྲུང་དང་འདོན་
སྒྲུང་སོགས་ལས་གཏེར་སྒྲུང་དང་པྲ་སྒྲུང་། འབབ་སྒྲུང་། དག་སྣང་གི་སྒྲུང་ལ་
སོགས་པ་ཐུན་མོང་མ་ཡིན་པའི་སྒྲུང་པའི་རིགས་རྙེད་དཀའ། སྔོན་བསྟན་པ་
ཕྱི་དར་གྱི་སྐབས་སུ། སྒྲུང་གི་དར་ཡུལ་གཙོ་བོ་དེ་དག་བོད་ཡུལ་དབུས་གཙང་
ས་ཆ་ལས་ཆེ་ཆེར་བསྐལ་ལ། རིང་མོ་ཉིད་ནས་མི་རིགས་གཞན་པ་ཕར་ཞོག་
བོད་བཙན་པོའི་ཆོས་སྲིད་ཀྱི་དར་དཀར་ཡང་ས་ཆ་དེ་དག་ཏུ་དཀྲི་བའི་བསྐལ་
བ་ཧ་ཅང་ཕྲ་བས། ས་ཆ་དེ་དག་དུ་གནའ་བོའི་རིག་གནས་ཀྱི་སྲོལ་རྒྱུན་ལྷད་
མེད་རང་མདངས་མ་ཉམས་པར་དར་ཡོད་ལ། གོང་དུ་བཀོད་ཟིན་པ་ལྟར།
རིག་གནས་ཞིག་ལ་ཆ་མཚོན་ན། ཆབ་སྲིད་ཀྱི་ཁོར་ཡུག་དང་བསམ་བློའི་
འཆིང་རྒྱ་ཇི་ལྟར་ལྷོད་ཞིང་ཡངས་ན། རིག་གནས་དེ་ཉིད་ལ་འཕེལ་རྒྱས་སུ་
འགྲོ་བའི་བཀག་རྒྱ་དེ་ལྟར་ལྷོད་ཞིང་ཡངས་ཕྱིར་མི་རྣམས་ཀྱི་གསར་གཏོད་རང་
བཞིན་གྱི་ནུས་ཤུགས་དེ་བས་ཀྱང་ཆེ་རུ་འགྲོ་ལ། ཡང་གང་དུ་ཆབ་སྲིད་ཀྱི་ཁོར་
ཡུག་དང་བསམ་བློའི་འཆིང་རྒྱ་ཇི་ལྟར་ལྷོད་ཞིང་ཡངས་ན། དེ་རུ་རིག་གནས་
301



དེར་འཕེལ་རྒྱས་ཀྱི་ནུས་མཐུ་ཇེ་ཆེར་འགྲོ་ཞིང་ཅི་བགར་དར་རྒྱས་སུ་འགྲོ་ཐུབ་
པས། བོད་སྤྱིའི་རིག་ གནས་ གསར་སྐྲུན་ཀྱི་མཐོ་རླབས་གསར་བ་དེ་དང་
བསྟུན་ནས་ཆབ་སྲིད་དང་རིག་གནས། བསམ་བློ་སོགས་གཞན་གྱི་བཀག་རྒྱ་
མེད་པར་གེ་སར་སྒྲུང་ཡང་འབྲོག་སྡེ་གཙོ་བོར་གྱུར་པའི་ཡུལ་གྲུ་དེ་དག་ཏུ་བདེ་
ལེགས་ངང་དར་བའི་སྐལ་བ་རྙེད། ཡིན་ནའང་། སངས་རྒྱས་ཆོས་ཀྱི་བསྟན་
པ་དེ་རྨ་ཀླུང་གསེར་ལྡན་རིང་མོའི་རྒྱུན་བཞིན་བོད་ཀྱི་མཐའ་དབུས་ཡུལ་གྲུ་
ཀུན་ཏུ་དར་རྒྱུ་ནི་ཟློག་ཏུ་མེད་པའི་ཆོས་ཉིད་ལྟ་བུར་གྲུབ་ཕྱིས། མཇུག་མཐར་
གེ་སར་གྱི་ཕ་ས་དེ་དག་ཀྱང་སངས་རྒྱས་བསྟན་པའི་མངའ་འབངས་སུ་གྱུར།
གེ་སར་གྱི་ཕ་ས་མགོ་ལོག་ལྟ་བུར་མཚོན་ན། ས་བབ་དང་ཁོར་ཡུག་འབྲེལ་
འདྲིས་ཀྱི་ཆ་ནས་མདོ་ཁམས་ལྷོ་བྱང་གཉིས་ལས་ལྷོ་རྒྱུད་དུ་ཅུང་ཉེ་ཞིང་། ལོ་
རྒྱུས་སྟེང་ལྷོ་རྒྱུད་ཀྱི་ཆོས་ལུགས་གྲུབ་མཐའ་དེ་སྤེལ་སྐྱོང་བྱེད་པའི་མི་སྣ་དང་
བར་གྱི་འགྲོ་འོང་གི་འབྲེལ་བ་དེ་ནུབ་བྱང་དང་བྱང་ཤར་གྱི་འབྲེལ་བ་ལས་ཆེས་
ཤིན་ཏུ་ཟབ་ཅིང་ཡུན་རིང་བ་ཞིག་ཡོད་པས། མགོ་ལོག་གི་རྗེ་འབངས་ཕལ་ཆེ་
བ་ཞིག་ལྷོ་ནས་བྱང་དུ་སྤོས་ཤིང་དེ་དག་གི་ཆོས་ལུགས་འདུ་ཤེས་ཐད་ལྷོ་རྒྱུད་དུ་
དར་བའི་ཆོས་ལུགས་ཀྱི་ཤན་ཤུགས་ཤིན་ཏུ་ཆེ་བ་དང་། ཁྱད་པར་དུ་མགོ་ལོག་
འབུམ་པ་ཁག་གསུམ་གྱི་མེས་པོ་འབྲི་ལྷ་རྒྱལ་འབུམ་དེ་བན་བོན་གཉིས་ལ་དད་
མཁན་ཞིག་རེད། ལོ་རྒྱུས་ཀྱི་ཡིག་ཆ་ལྟར་ན། དུས་རབས་བཅོ་ལྔ་བའི་བོད་
རབ་བྱུང་བརྒྱད་པའི་ཉག་མ་ཞེ་ལྔ་ཡས་མས ( སྤྱི་ལོ༡༤༨ ༡) ལ་དེའི་ཚ་བོ་
བསོད་ནམས་སྐྱབས་བྱ་བ་ཀ༔ཐོག་དགོན་དུ་གྲྭ་སར་བཞུགས་ནས་ཕྱིས་སུ་བླ་
མའི་གོ་ས་འཐོབ་སྟེ་མཚན་ཡང་མགོ་ལོག་བླ་མར་གྲགས། ཁོང་གིས་སྨྲ་གྱི་ཨ་
ཁྱུང་སྒང་ཞེས་པར་ཆོས་རྒྱུན་སྔ་འགྱུར་ཀ༔ཐོག་པའི་དགོན་པ་ཕྱག་བཏབ་པ་ལ་
བྲག་དཀར་མགོ་དགོན་དུ་གྲགས། དེ་ནི་མགོ་ལོག་ཏུ་བཏབ་པའི་དགོན་པའི་
ཐོག་མ་ཡིན། དེ་ནས་སྤྱི་ལོ་ ༡༦༠༤ལ་མགོ་ལོག་འགུ་མདར་ཀརྨ་ཞྭ་ནག་པ་
302



ཆོས་དབྱིངས་རྡོ་རྗེ་འཁྲུངས་པ་དང་སྤྱི་ལོ་ ༡༦༣༢་ལ་རང་གི་འཁྲུངས་ཡུལ་དུ་
རྒྱུད་སྡེ་དགོན་ཞེས་ཀརྨ་བཀའ་རྒྱུད་པའི་དགོན་པ་ཞིག་བཏབ། རབ་བྱུང་བཅུ་
བཞི་བའི་ལྕགས་ཡོས་ཏེ་སྤྱི་ལོ་ ༡༨ ༣ ༡ལ་ ཨ་ སྐྱོང་ཁང་གསར་དཔོན་བསོད་
ནམས་བསྟན་པ་དབུས་གཙང་དུ་ཕེབས་ནས་པཎ་ཆེན་བདུན་པ་བསྟན་པའི་ཉི་
མའི་ཞབས་ལ་གཏུགས། ཡུལ་མགོ་ལོག་ཏུ་ཁོང་གི་སྐུ་ཚབ་ཞིག་མངག་ནས་
བསྟན་འགྲོའི་དོན་མཛད་དགོས་པའི་སྙན་གསེང་ཡང་ཡང་ཞུས་པས། པཎ་
ཆེན་རིན་པོ་ཆེས་ཐུགས་དགྱེས་པའི་ངང་ཞལ་བཞེས་ གནང་བར་མ་ཟད།
བསོད་ནམས་བསྟན་པ་ལ་ཁྱད་པར་ཅན་གྱི་བཀའ་ཤོག་ཀྱང་གནང་། ཁོང་ཕྱིར་
མགོ་ལོག་ཏུ་འབྱོར་ནས་དགེ་ལུགས་པའི་ཆོས་རྒྱུན་བཙུགས། སྤྱི་ལོ་ ༡༧༡༦ལ་
བསྟན་འཛིན་དར་རྒྱས་བྱ་བས་ཇོ་ནང་གྲུབ་མཐའི་ཆོས་རྒྱུན་བཙུགས་ཤིང་
།
མདོ་སྔགས་བཤད་སྒྲུབ་གླིང་བཙུགས། རྗེས་སུ་ཡར་ཐང་རྒྱ་དགོན་པར་གྲགས།
ད་ལྟའི་བར་དུ་མགོ་ལོག་ལདགོན་སྡེ་ལྔ་བཅུར་ཉེ་བ་ཡོད།
སངས་རྒྱས་ཆོས་ཀྱི་བསྟན་པ་དེ་ལྟར་དུ་གེ་སར་རིག་གནས་ཀྱི་ཕ་ས་
གཙོ་བོ་དེ་དག་ཏུ་དར་བས། ས་དེ་གའི་ཚོ་བ་དག་སོ་སོའི་ས་ཁུལ་དུ་ཡོད་པའི་
གྲུབ་མཐའ་མི་འདྲ་བའི་ཆོས་གྲྭའི་ལྷ་སྡེ་དུ་གྱུར་ལ། ཆོས་གྲྭ་དེ་དག་ལ་བློ་རྩེ་
གཅིག་གིས་ཞབས་ཞུ་དང་བཀུར་བསྟི་བཟོ་རྒྱུ་ནི་ཁོ་ཚོའི་འོས་འགན་དུ་གྱུར།
ཆོས་གྲྭའི་བླ་བཙུན་དག་གིས་ཀྱང་རྒྱུན་དུ་གོ་སྐབས་སྣ་ཚོགས་ལ་བསྟེན་ནས་ཁོ་
ཚོར་ཆོས་ཀྱི་བསླབ་བྱ་དག་གནང་། དེར་བརྟེན་ཚོ་བའི་མི་རྣམས་ཀྱི་བློ་ཁ་ཡང་
གདོད་མའི་རིག་པ་ནས་ཆོས་ལ་བསྒྱུར་མགོ་ཚུགས། དེ་ནས་ཁོ་ཚོའི་གདོད་
མའི་ཤེས་རིག་གི་གྲུབ་ཆ་གལ་ཆེན་ཏེ་རྟོག་བཏགས་དང་ཡིད་སྤྲོས་ཀྱི་བདག་
ཉིད་ཅན་གྱི་སྙན་ངག་གི་རིག་པའི་རྒྱུན་དེ་ལ་ཡང་ཕོག་ཐུག་ཁེལ་བའི་ཉེན་ཁ་
བྱུང་བ་དང་ཆབས་ཅིག ། རྟོག་གེའི་རིག་པའི་ཆུ་ཕྲན་རྣམས་ནང་ཆོས་ཀྱི་
རླབས་ཕྲེང་ལ་བརྟེན་ནས་ཁོ་ཚོའི་བསམ་རྒྱུད་ཀྱི་ཡུར་བར་འདྲེན་མགོ་བརྩམས།
303



དེ་ནས་གེ་སར་ཡིད་ཀྱི་རྟེན་དུ་བྱེད་པའི་ཚོ་བའི་མི་རྣམས་རིམ་བཞིན་ནང་བའི་
ཆོས་ཀྱི་འབངས་མིར་གྱུར། ཆོས་དང་རྟོག་གེའི་བསམ་བློས་ཤུགས་རྐྱེན་ཐེབས་
པའི་རྐྱེན་གྱིས་ཁོ་ཚོའི་འཚོ་བའི་ཁྲོད་དུ་ནང་བསྟན་བྱེད་སྒོ་མི་ཉུང་བ་ཞིག་དར་
བས་རིམ་བཞིན་གེ་སར་གྱི་སྒྲུང་བཤད་མཁན་ཉུང་དུ་གྱུར། ཡིན་ནའང་གེ་
སར་ནི་ཁོ་པ་ཚོའི་མེས་པོའི་སྐབས་ནས་དར་འོང་བའི་སྲོལ་རྒྱུན་རླབས་པོ་ཆེ་
ཞིག་ཡིན་ལ། དེར་ཁོ་ཚོའི་ཚོ་བའི་ལོ་རྒྱུས། གོམས་སྲོལ། འཚོ་བའི་ཉམས་
མྱོང་། གདོད་མའི་དད་འདུན། མེས་པོའི་རེ་བ་དང་ཚོ་བའི་བླ་སྲོག་བཅས་
མཚོན་པས། རྩ་ནས་འདོར་ཐབས་ག་ལ་ཡོད། དུས་དེར་ཚོ་བ་དེའི་སྲོལ་རྒྱུན་
ལ་དུང་ཞིང་བརྩེ་བའི་ཤེས་ལྡན་མི་སྣ་རེ་འགས་སྲོལ་རྒྱུན་དེ་འཛིན་སྐྱོང་སྤེལ་
གསུམ་བྱེད་པའི་ཐབས་ལ་འབད་མགོ་བརྩམས། སྐབས་དེ་ཉིད་དུ་ཐག་གཅོད་
དགོས་པའི་གནད་དོན་ཞིག་བྱུང་བ་ནི་། ནང་ཆོས་ཀྱི་རྒྱབ་ལྗོངས་དང་ཁོར་
ཡུག་ཆེན་པོ་དེར་ཕོག་ཐུག་མེད་པར་དེར་འཚམས་གྱིས་གེ་སར་གྱི་སྒྲུང་གི་རིག་
གནས་མུ་མཐུད་ནས་འཛིན་སྐྱོང་སྤེལ་གསུམ་བྱེད་རྒྱུ་དེའོ། །དེས་ན་གེ་སར་གྱི་
སྒྲུང་ཉིད་ཅི་ལྟར་དམ་པའི་ཆོས་སྤྱི་དང་ནང་སྒོས་སོ་སོས་སྐྱབས་འཆའ་བའི་
གྲུབ་མཐའི་ནང་དོན་དང་འབྲེལ་ནས་བཤད་རྒྱུ་དེ་ཧ་ཅང་གལ་ཆེ་བར་གྱུར།
ནང་ཆོས་ཀྱི་ཁོར་ཡུག་ལ་བརྟེན་ནས་ཁོ་ཚོས་ཚོ་བའི་མི་རྣམས་ཀྱི་ཐུན་མོང་གི་
དྲན་འཛིན་ལས་བྱུང་བའི་གདོད་མའི་ཤེས་རབ་ཀྱི་རྣམ་པ་དེ་དག་ལ་དོ་སྣང་
བྱེད་པའི་སྐལ་བ་བྲལ་བས། སྒྲུང་གི་མཚོན་དོན་གཙོ་བོ་སྟེ་ངག་གི་སྒྱུ་རྩལ་ལས་
འོང་པའི་ཚོ་བའི་ལོ་རྒྱུས། གོམས་སྲོལ། འཚོ་བའི་ཉམས་མྱོང་། གདོད་མའི་
ཤེས་རིག་དང་དད་འདུན། མེས་པོའི་རེ་བ་དང་ཚོ་བའི་བླ་སྲོག་སོགས་རིམ་གྱི་
ཉམས་པ་མ་ཟད་སྲོལ་རྒྱུན་དེ་དག་རྒྱུན་འཛིན་བྱེད་པའི་བྱེད་ལས་ཀྱང་ཡལ་
མགོ་ཚུགས་ཏེ་སྒྲུང་གི་ནང་དོན་དུ་ཡང་སངས་རྒྱས་དང་བྱང་སེམས། གྲུབ་
ཐོབ་བརྒྱད་ཅུའི་ཐ་སྙད་སོགས་བྱུང་བ་ལས་གཞན་ད་དུང་ཤེས་རབ་དང་སྙིང་
304



རྗེའི་ལྟ་བ། ལས་འབྲས་ཀྱི་ལྟ་བ། སྐྱེ་བ་སྔ་ཕྱིའི་ལྟ་བ། འགྲོ་བ་རིགས་དྲུག་གི་
ལྟ་བ། བདུད་བཞིའི་ལྟ་བ་སོགས་ལུ་གུ་རྒྱུད་དུ་བསྣན། སྒྲུང་གི་བྱེད་ལས་ཀྱང་
ཆོས་ལུགས་ཀྱི་ལྟ་བ་གྲལ་བསྒྲགས་བྱེད་པར་གྱུར་ཕྱིས་ཆོས་སྒྲུང་གི་དུས་རིམ་གྱི་
མགོ་ཚུགས། ཆོས་སྒྲུང་བཤད་པའི་ལས་ཁུར་དང་དུ་ལེན་མཁན་གྱི་ཚོ་བའི་
ཤེས་པ་ཅན་དེ་རིགས་ལ་རྗེས་སུ་སྒྲུང་པ་ཞེས་མིང་དུ་ཆགས། །
དེ་ནས་བཟུང་། གེ་སར་སྒྲུང་གི་ནང་དོན་ཡང་ཕྱི་རོལ་ཡུལ་གྱི་དངོས་
ཡོད་ཀྱི་འཇིག་རྟེན་བརྗོད་བྱར་འཛིན་པ་ནས་ནང་སེམས་ཁམས་ཀྱི་གསང་བའི་
རྟོགས་པའམ་ཉམས་སྣང་གཙོ་བོར་བརྗོད་པ། མི་ཆོས་ནས་ལྷ་སྒྲུང་གི་དོན་
བརྗོད་པར་གྱུར། དེ་ལྟ་བུའི་ཆོས་སྒྲུང་ལ་ནང་དོན་གྱི་ཆ་ནས་ཆོས་ཀྱི་གནས་
ལུགས་ཟབ་མོ་ཉིད་རེ་ཞིག་གབ་ནས་སྒྲུང་གི་དངོས་གཞིའི་སྣང་ཚུལ་ལས་ཆོས་
ཀྱི་གནས་ལུགས་རྟོགས་ཐབས་བྱེད་རྒྱུ་དེ་ཡིན། དེ་ཡང་གླིང་རྗེ་གེ་སར་ནི་སློབ་
དཔོན་པད་འབྱུང་གི་འཕྲིན་ལས་ཀྱི་རྣམ་སྤྲུལ་དུ་འདོད་པས། ཁོང་གིས་བདུད་
བཞི་བཏུལ་ཞིང་གཏེར་སྒོ་འབྱེད་པ། རྫུ་འཕྲུལ་ཡ་མ་ཟུང་བསྟན་པ་ལ་སོགས་
པ་ཐམས་ཅད་སློབ་དཔོན་པདྨའི་རྣམ་ཐར་མཛད་རྗེས་བསྐྱངས་ཏེ་སངས་རྒྱས་
ཀྱི་བསྟན་པ་ཡུལ་གྲུ་ཀུན་ལ་སྤེལ་ནས་མགོ་ནག་བོད་འདི་ནང་ཆོས་བསྟན་པ་ལ་
305



འུརན
འཇུག་པའི་ཆེད་ཡིན་པར་འདོད་དོ། །༈ ཆོས་སྒྲུང་གི་ཁྱད་ཆོས་ལ་ཡང་རྣམ་པ་
དྲུག་གིས་དབྱེ་ཆོག་སྟེ།
1) སྒྲུང་ཡིན་ལ་ཆོས་ཀྱང་ཡིན་པ། (སྒྲུང་གི་བྱེད་ལས་ལ་འགྱུར་བ་
བྱུང་བ།)
2) སྒྲུང་གཏམ་ཡིན་ལ་རྣམ་ཐར་ཡང་ཡིན་པ། (སྒྲུང་ལ་རྣམ་ཐར་དང་
རྟོགས་བརྗོད་སོགས་གང་རུང་དུ་གྱུར་བ།) དེའི་ཕྱིར་གླིང་གེ་སར་རྒྱལ་པོའི་
རྟོགས་བརྗོད་སོགས་ཀྱང་བྱའོ། །
3) གེ་སར་ནི་དཔའ་བོ་ཡིན་ལ་བྱང་ཆུབ་སེམས་དཔའ་ཡང་ཡིན་པ། །
4) ངག་སྒྲུང་ཡོད་ལ་ཡིག་སྒྲུང་ཡང་ཡོད་པ། ( ཡིག་སྒྲུང་ལ་རྣམ་པ་
གཉིས་ཏེ་སྒྲུང་མཁན་གྱིས་ཕབ་པའི་སྒྲུང་དང་མཁས་བའི་བརྩམས་སྒྲུང་། )
5)གེ་སར་གྱི་རིག་པ་ཉིད་ལྷ་སྒྲུང་ཡིན་ལ་ཆོས་འབྱུང་ལོ་རྒྱུས་ཀྱང་ཡིན་
6) རིག་པའི་ཆ་ནས་བཤད་ན་སྙན་ངག་ཡིན་ལ་རྟོག་གེའི་རིག་པའང་
ཡིན་པ། ( དཔའ་བོའི་སྐྱེས་རབས་བརྗོད་པ་ནས་རབས་བཏགས་དང་རྟོགས་
1 kong sprul mkhyen brtse vontan rgvamisho,
Laid over the surface of the secore native Tibetan ele-
ments is id veneer of Buddhist mythology, which accounts for all
the various divine couplings as part of an overall plan to tanie
or convert Tibet to Buddhism, aplaninitiated by Padmasambhava.
The saint's magical rebirth is regarded as part of Padmasamb)-
hava's program to return his original disciples continually lo
Tibet as incarnations, so that they may propagate the subtle
practices of Buddhism there.
306



བཟོའི་ཆ་ཤུགས་ཆེ་བར་གྱུར་བ་སྟེ། རྣམ་སྤྲུལ་གྱི་བསམ་བློ་དང་དེའི་ཤུགས་
རྐྱེན་དར།).
དེར་བརྟེན་ནས་སྒྲུང་པའི་རིགས་ཀྱང་སོ་སོའི་སྒྲུབ་སྦྱོང་དང་རྟོགས་པ།
སྔོན་གྱི་བག་ཆགས་བཅས་ཀྱི་རྐྱེན་པས་གཏེར་སྒྲུང་དང་། པྲ་སྒྲུང་། འབབ་
སྒྲུང་། རྟོག་པ་ཉམས་ཤར་གྱི་སྒྲུང། དག་སྣང་གི་སྒྲུང་སོགས་ཅི་རིགས་ཤིག་
བྱུང་ངོ། ། །
བོད་ལྗོངས་རྟེན་རྫས་བཤམ་མཛོད་ཁང་དུ་ཉར་ཚགས་བྱས་ཡོད་
ད་པའི་འཇང་གླིང་གཡུལ་འགྱེད་ཀྱི་གནའ་དཔེ་དཀོན་པོ། །
དེ་ལྟ་བུའི་སྒྲུང་པའི་རིགས་སྣ་མང་བྱུང་བ་དེ་ལ་དགེ་མཚན་དང་ཡོན་
ཏན་ཡོད་ལ་སྐྱོན་ཡང་ཡོད་དེ། དགེ་མཚན་ལྟར་ན། སྒྲུང་པའི་རིགས་དེ་དག་
བྱུང་བ་ལ་བརྟེན་ནས་གེ་སར་གྱི་རིག་གནས་འདིར་འཕེལ་རྒྱས་ཀྱི་མདུན་ལམ་
གཞན་སུ་ཡིས་ཀྱང་བསྐྲུན་དུ་མེད་པ་ཞིག་གསར་གཏོད་བྱས་པ་དང་། སྒྲུང་གི་
རིག་གནས་འདི་མུ་མཐུད་ནས་གནས་ཤིང་དར་བའི་ཐབས་ལམ་གལ་ཆེན་དག་
དུ་གྱུར་བ་མ་ཟད། བོད་རང་གི་ཐུན་མོང་མ་ཡིན་པའི་རིག་གནས་ཀྱི་སྣང་ཚུལ་
ཞིག་ཏུ་གྱུར་བ་དང་། དེང་སང་འཛམ་གླིང་ན་གསང་བ་ལྐོག་གྱུར་གྱི་རིག་
307



གནས་ཡ་མཚན་གྱི་གྲས་སུ་བགྲང་བཞིན་ཡོད།
སྐྱོན་ནི་ཆོས་སྒྲུང་དང་ཆོས་སྒྲུང་གི་སྒྲུང་པ་བྱུང་ཚུན་ནས་གེ་སར་གྱི་སྒྲུང་
ལ་དམངས་ཁྲོད་ཀྱི་ཤེས་རབ་ཀྱི་རང་མདངས་ཉམས་ནས། རུས་རྒྱུད་ཚོ་བའི་
མི་ཡོངས་ཀྱི་ཐུན་མོང་གིས་འཛིན་སྐྱོང་སྤེལ་གསུམ་བྱེད་པ་ནས་ཆེད་གཉེར་གྱི་
སྒྲུང་པ་ཁ་ཤས་ཀྱི་ལས་ཁུར་ཙམ་དུ་གྱུར་བ་ལས་གཞན། སྒྲུང་གི་གདོད་མའི་
སྲོལ་རྒྱུན་དེ་ལ་བར་ཆད་ཆེན་པོ་བྱུང་། རྒྱུ་མཚན་དེའི་རྐྱེན་གྱིས། སྒྲུང་པ་བྱུང་
བ་ནས་བཟུང་གེ་སར་གྱི་རིག་གནས་ཀྱི་ངོ་བོ་དང་བྱེད་ལས་སོགས་ལ་འགྱུར་
ལྡོག་བྱུང་མགོ་ཚུགས། ཚད་ངེས་ཅན་ཞིག་གི་ཆ་ནས་བལྟས་ན་སྒྲུང་པ་བྱུང་བ་
ནས་གེ་ སར་ གྱི་ གདོད་མའི་ རིག་ གནས་དེ་ཉམས་མགོ་ཚུགས་ཞེས་བརྗོད་
ནའང་མི་ཆོག་པ་ཅི་ཡང་མེད་དོ། ། །
ཆོས་སྒྲུང་དང་དེ་གཉེར་མཁན་གྱི་སྒྲུང་པ་བྱུང་བས། སྒྲུང་གི་རིག་
གནས་ལ་མཐའ་འབྲས་འདི་ལྟ་བུ་ཡང་བྱུང་དང་འབྱུང་བཞིན་ཡོད་དེ། ཐོག་
མར་སྒྲུང་བ་གྲོངས་བས་ཁོའི་ཤེས་རྒྱུད་ལ་ལྷན་སྐྱེས་སུ་གནས་པའི་སྒྲུང་ཡང་ཁོ་
དང་མཉམ་དུ་ཞི་བའི་དབྱིངས་སུ་གཤེགས་འགྲོ་བ་དང་གཅིག སྒྲུང་ལ་སྒྲུང་པ་
རང་གི་གྲུབ་མཐའི་ལྟ་བའི་ཤན་ཞུགས་པ་དང་གཉིས། སྒྲུང་གི་ངག་རྒྱུན་རང་
བཞིན་གྱི་ངོ་བོ་དེ་འགྱུར་ནས་ཡིག་ཐོག་རིག་གནས་ཀྱི་གྲལ་དུ་གོམ་ཁ་བསྒྱུར་བ་
དང་གསུམ་མོ། །ཐོག་མར་དང་པོ་ནི། ད་ལྟ་བོད་ཁམས་ན་སྒྲུང་པ་མི་ཉུང་བ་
ཞིག་གིས་སྒྲུང་སྣ་བཅུ་ཕྲག་ནས་བརྒྱ་ལྷག་བཤད་ཤེས་ཏེ། དཔེར་ན་ཡུལ་བོད་
ལྗོངས་ནག་ཆུ་ཁུལ་ནས་ཡིན་པའི་བུད་མེད་སྒྲུང་པ་གཡུ་སྨིན་གྱིས་རྫོང་ཆེན་
བཅོ་བརྒྱད་བཤད་ཤེས་ལ། གཤེགས་ཟིན་པའི་སྒྲུང་པ་མིང་གྲགས་ཅན་གྲགས་
པ་ལགས་ཀྱིས་སྒྲུང་སྣ་༤༢བཤད་ཟིན་པ་ལ་དེའི་ནང་གི་སྒྲུང་སྣ་བཅུ་ཕྲག་ལྷག་
དཔར་སྐྲུན་བགྱིས་ཟིན། ནག་ཆུ་སྒྲུང་པ་ཚེ་རིང་དགྲ་འདུལ་ གྱིས་ སྒྲུང་སྣ་
༦༣བཤད་ཤེས། ཚེ་རིང་དབང་འདུས་ཀྱིས་སྒྲུང་སྣ་ ༡༢༠བཤད་ཤེས། སྒྲུང་
308



གཏེར་གུ་རུ་རྒྱལ་མཚན་གྱིས་སྒྲུང་སྣ་ ༡ ༡༢ ཕབ་ཤེས། དེ་དག་ལས་སྒྲུང་སྣ་ཉི་
ཤུ་ལས་ཉེ་བ་ཡི་གེར་ཕབ་ཚར། ཡུལ་ཡུལ་ཤུལ་ཁུལ་གྱི་སྒྲུང་པ་ཟླ་བ་གྲགས་པས་
སྒྲུང་སྣ་ ༡༥༢་བཤད་ཤེས། ནག་ཆུའི་སྒྲུང་པ་ཚེ་རིང་བསོད་ནམས་ཀྱིས་སྒྲུང་སྣ་
༡༥༨ བཤད་ཤེས་པ་བཅས་དཔེར་མཚོན་ཙམ་གོང་དུ་བཀོད་ཟིན་པ་ཡིན་ལ།
སྒྲུང་སྣ་དེ་དག་ཁོང་ཚོའི་ཤེས་རྒྱུད་ཟབ་མོར་སྐྱེས་བ་སྔོན་ནས་ལྷན་སྐྱེས་སུ་གྲུབ་
པ་ཞིག་ཡིན་པས་བསླབ་ཏུ་མེད་དོ། ། དེ་བཞིན་དུ་གལ་ཏེ་སྒྲུང་པ་དེ་དག་སྐུ་
གྲོངས་ཚེ་སྒྲུང་སྣ་དེ་དག་ཀྱང་མཉམ་དུ་ཞིང་གཞན་དུ་ཁྱེར་འགྲོ་བས། ཆེད་
གཉེར་གྱི་སྒྲུང་པ་བྱུང་པས་ཕྱོགས་གཅིག་ནས་སྒྲུང་གི་འཕེལ་རྒྱས་ལ་ཕན་ནུས་
ཆེན་པོ་ཐོན་མོད། འོན་ཏེ་ཕྱོགས་གཞན་ཞིག་ནས་སྒྲུང་གི་རིག་གནས་ཉམས་
དམས་སུ་འགྲོ་བར་ཉན་ཁ་བཟོས། །དཔེར་ན་རྒན་གྲགས་པ་ལགས་ཀྱི་སྒྲུང་སྣ་
དེ་དག་ཁོང་སྐུ་བཞུགས་དུས་ཙ་ན་མྱུར་སྐྱོབ་མ་བྱས་པ་ཡིན་ན་ད་ལྟ་རང་རེའི་
མིག་གི་སྤྱོད་ཡུལ་དུ་འགྱུར་བའི་སྐལ་བ་མེད་པ་བཞིན་ཡིན། །
གཉིས་པ་ནི། ཆོས་སྒྲུང་དར་བ་ནས་བཟུང་། སྒྲུང་པ་ཐམས་ཅད་ལ་
གྲུབ་མཐའ་ག་གེ་མོ་ཞིག་གི་ལྟ་བའི་ཤན་མ་ཞུགས་པ་མེད་ཅིང་། ཁོ་ཚོ་ནི་རང་
རང་གི་གྲུབ་མཐའི་རམ་འདེགས་པ་དང་ལྟ་བ་གྲལ་བསྒྲགས་བྱེད་མཁན་ཡིན།
དེ་ཕྱིར་ཁོ་ཚོའི་སྒྲུང་གི་ནང་དོན་ལ་སོ་སོའི་གྲུབ་མཐའི་ལྟ་བའི་ཤན་ཞུགས་མེད་
པ་ཧ་ཅང་ཉུང་། དེར་དམངས་ཁྲོད་རིག་གནས་ཀྱི་ངོ་བོ་གཞན་དུ་བསྒྱུར་བ་མ་
ཟད། རུས་རྒྱུད་ཚོ་བའི་ཐུན་མོང་གི་ཤེས་རབ་ཀྱི་རྒྱུན་དེ་ཡང་ཉམས་དམས་སུ་
སོང་།
གསུམ་ནི་སྒྲུང་གི་རིག་གནས་ནི་ངག་ཐོག་གི་རིག་གནས་ཀྱི་དྭངས་
མའམ་ཉིང་བཅུད་ལྟ་བུ་ཞིག་ཡིན་ལ། ངག་ཐོག་གི་རིག་གནས་ཀྱི་བདག་ཉིད་
ཅན་གྱི་སྒྲུང་དེ་ངག་ཐོག་ནས་འཛིན་སྐྱོང་སྤེལ་གསུམ་བྱས་ཚེ་ཡོན་ཏན་ཕུན་
སུམ་ཚོགས་པ་ཞིག་ཡོད་པ་ལས། གཅིག་ནས་དམངས་ཁྲོད་གྱི་ཐུན་མོང་གི་
309



ཤེས་རབ་ཀྱི་ཉིང་བཅུད་བསྡུ་ལེན་བྱེད་ཐུབ་པ་དང་། གཉིས་ནས་ནང་དོན་
དང་བརྗོད་ བྱ་ རྗོད་ བྱེད་ བཅས་ ཀྱི་ ཆར་ ཕུན་ སུམ་ ཚོགས་ པོ་ཡོང་བ་ དང་།
གསུམ་ནས་ཉམས་ཉེས་སུ་འགྲོ་བའི་ཉེན་ཁ་མེད་ལ་ནམ་ཡང་གསོན་པོའི་རང་
བཞིན་གྱིས་འཚོ་ཞིང་གནས་ཐུབ་པ་བཅས་སོ། །ཡིན་ནའང་གལ་ཏེ་ཡིག་ཐོག་
ཏུ་བཀོད་རྗེས་སུ་གོང་གསལ་གྱི་དགེ་མཚན་དེ་རྣམས་ཉམས་འགྲོ། ངག་ཐོག་
གི་ལོ་རྒྱུས་སྙན་རྩོམ་རིང་མོ་ལ་ཆ་མཚོན་ན་ཡིག་ཐོག་ཏུ་འགོད་པ་ནི་འཛེམ་བྱ་
གལ་ཆེན་ཞིག་ཡིན་ཏེ། དེ་ཉིད་འཛམ་གླིང་གི་ལོ་རྒྱུས་སྙན་རྩོམ་རིང་མོ་གཞན་
དག་གི་འཕེལ་རྒྱས་ཀྱི་ཉམས་མྱོང་ལས་སྤྱི་བསྡོམས་བྱས་པ་ཞིག་ཡིན། ཡིན་
ནའང་གནའ་ནས་ད་བར་དུ་ངག་ཐོག་གི་ལོ་རྒྱུས་སྙན་རྩོམ་རིང་མོ་ཕལ་མོ་ཆེ་
མཇུག་མཐར་ཡིག་ཐོག་རིག་གནས་སུ་གྱུར་ཅིང་དེ་ཆོས་ཉིད་ལྟ་བུར་གྲུབ་པས་
ན་རང་རེ་གེ་སར་གྱི་སྒྲུང་ཡང་དེ་ལས་མ་འདས་སྙམ། ཧའོ་མའི་སྒྲུང་ལ་ཆ་
མཚོན་ན། ལོ་སྟོང་ཕྲག་གཉིས་དང་བདུན་བརྒྱའི་སྔོན་ངག་རྒྱུན་གྱི་ཚུལ་གྱིས་
གནས་ཡོད་ལ། སྐབས་དེར་ཀི་རུ་སིའི་རྒྱལ་ཁབ་ཀྱི་སྐྱེས་བོ་མཆོག་དམན་བར་
གསུམ་ཀུན་གྱིས་ཚད་མར་འཛིན་པའི་ཤེས་བྱའི་བསྟན་བཅོས་ཆེན་པོ་ཞིག་ཏུ་
བརྩི་ཞིང་། ནུབ་གླིང་གི་ཤེས་རིག་གི་ཕྱི་མོ་ལྟ་བུར་ཡང་བརྩི་བ་ཡིན་ནོ། །ཡིན་
ནའང་སྤྱི་ལོ་སྔོན་གྱི་ལོ་༧༠༠ཡས་མས་སུ་དེ་ཉིད་ཡིག་ཐོག་ཏུ་བཀོད་པའི་ཡིག་
ཆ་རྙེད་པ་ནས་བཟུང་། ངག་ཐོག་གི་སྒྲུང་རབས་ཆེན་མོ་དེ་ཡིག་ཐོག་གི་རིག་
གནས་སུ་འགྱུར་བའི་མགོ་བརྩམས། དེ་ཡང་ལོ་ངོ་སྟོང་ཕྲག་གསུམ་གྱི་ཡས་
མས་སུ་དར་བའི་རྒྱ་གར་གྱི་རིག་བྱེད་ཀྱི་གཞུང་ཆེན་མོའམ་ལོ་རྒྱུས་སྙན་རྩོམ་
རིང་མོ་རཱ་མ་ཎའི་གཏམ་རྒྱུད་དང་མ་ཧཱ་བྷ་ར་ཏའི་གཏམ་བརྒྱུད་གཉིས་པོ་ཡང་
སྤྱི་ལོ་སྔོན་གྱི་ལོ་༥༠༠ཡས་མས་སུ་ཡིག་ཐོག་རིག་གནས་སུ་བཀོད་ཟིན། དེ་
ལས་མཐོང་ཐུབ་པ་ནི་ཧའོ་མའི་སྒྲུང་རབས་ཆེན་མོ་ངག་རྒྱུན་ནས་ཡིག་ཐོག་ཏུ་
གྱུར་བའི་བར་ལ་ལོ་ངོ༌ ༡༥༠༠བྱིན་ཞིང་། རྒྱ་གར་གྱི་གཏམ་རྒྱུད་གཉིས་ཀ་
310



ངག་རྒྱུན་ནས་ཡིག་ཐོག་ཏུ་གྱུར་བའི་བར་ལ་ལོ་ངོ་༢༠༠༠བྱིན། ཡིན་ནའང་
གེ་སར་གྱི་སྒྲུང་ནི་དུས་རབས་ ༡༡པར་དར་བར་ཆ་བཞག་ན། དུས་རབས་
བཅོ་བརྒྱད་པར་སྡེ་དགེ་པར་མ་ཧོར་གླིང་གཡུལ་འགྱེད་དང་པེ་ཅིན་པར་མ་སོག་
ཡིག་གི་གེ་སར་གཉིས་ཐོན། དེས་ན་གེ་སར་གྱི་སྒྲུང་ཉིད་ངག་རྒྱུན་ནས་ཡིག་
ཐོག་ཏུ་བཀོད་པའི་བར་ལ་ལོ་ཡི་འཁོར་མོ་བདུན་བརྒྱ་ལས་འགོར་མེད། དེར་
བརྟེན་གེ་སར་གྱི་སྒྲུང་ཡིག་ཐོག་རིག་གནས་སུ་གྱུར་བའི་དུས་ཚོད་སྒྲུང་གཞན་
ལས་ལྷག་ཏུ་མགྱོགས་པར་སྣང་། དེའི་རྒྱུ་མཚན་ནི་གླིང་སྒྲུང་བྱུང་བའི་དུས་
རབས་ནི་བསྟན་པ་ཕྱི་དར་གྱི་སྐབས་ཡིན་ལ། སངས་རྒྱས་ཆོས་ལུགས་ནི་ཡི་གེ་
ཚད་མར་འཛིན་པའི་ཆོས་ལུགས་ཤིག་ཡིན་པས། གླིང་སྒྲུང་དར་ཙམ་ཉིད་
ནས་སངས་རྒྱས་ཆོས་ལུགས་རྒྱབ་ལྗོངས་སུ་གྲུབ་པ་མ་ཟད། སྐབས་དེར་སྒྲ་
ཚད་བཟོ་གསོ་ནང་དོན་རིག་པ་ལ་སོགས་པའི་བཅུ་ཕྲག་རིག་པའི་གནས་ཀྱི་
གཞུང་ལུགས་རྣམས་རྒྱ་གར་ནས་བོད་དུ་ཆུ་ཀླུང་བརྡོལ་བ་བཞིན་དར་བའི་
སྐབས་སུ་ཁེལ་ཡོད་ལ། ལྷག་པར་དུ་འགྲོ་མགོན་ཆོས་རྒྱལ་འཕགས་པའི་སྐུ་
རིང་ལ། ས་སྐྱའི་གཙུག་ལག་ཁང་དུ་བོད་ཀྱི་ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་
གྱིས་པཎྜི་ཏ་ལཀྱི་ཀ་རིའི་མདུན་ནས་སློབ་དཔོན་དབྱིག་པ་ཅན་གྱི་སྙན་ངག་མེ་
ལོང་དེ་ཐོག་མར་བསྒྱུར། དེའི་ཕྱིས་སུ་དཔང་ལོ་ཙཱ་བ་དཔང་ལོ་ཙཱ་བ་བློ་གྲོས་
བརྟན་པས་བསྒྱུར་བཅོས་ཅུང་ཟད་དང་འཆད་ཉན་ལེགས་པར་མཛད། དེའི་
ཕྱིས་སུ་ཞ་ལུ་ལོ་ཙཱ་བ་ཆོས་སྐྱོང་བཟང་པོས( དག་ཡིག་ཟ་མ་ཏོག་མཛད་པ་པོ)
རྒྱ་དཔེ་རྙིང་པ་དང་འབྲེལ་བའི་རྒྱ་དཔེ་ལ་ཁོངས་གཏུགས་ནས་དག་པར་བཅོས་
ཤིང་། མཆན་བུ་འགའ་ཡང་འདེབས་པར་མཛད། དེ་ནས་རབ་བྱུང་བཅུ་
གསུམ་པའི་ཆུ་འབྲུག་གི་ལོར་(སྤྱི་ལོ་ ༡༧༧༢） ཀརྨ་སི་ཏུ་བསྟན་པའི་ཉིན་བྱེད
( སུམ་རྟགས་འགྲེལ་ཆེན་རྩོམ་པ་པོ)ཀྱིས་སིང་ག་ལའི་གླིང་དུ་འཁྲུངས་པ་པཎྜི་
ཏ་རཏཎ་ཤྲཱི་དང་། ཡང་པཎ་ཆེན་ངག་དབང་གྲགས་པས་མཛད་པའི་རྒྱ་འགྲེལ་
311



རྒྱ་དཔེ་མ་གཉིས་དང་བསྟུན་ནས་བསྒྱུར་བཅོས་ལེགས་པར་བྱས་པའི་སྐད་
གཉིས་ཤན་སྦྱར་ཅན་གྱི་མེ་ལོང་མ་ད་ལྟ་ཁམས་སྡེ་དགེ་སི་ཏུའི་བཀའ་འབུམ་
ནང་དུ་དཔར་བསྐྲུན་བགྱིས་ཡོད། མེ་ལོང་མའི་འགྲེལ་བ་ཡང་རྒྱ་འགྲེལ་གྱི་ཚིག་
སྣ་བསྡུས་པའི་གཞུང་བཤད་དཔང་ཊིཀྐར་གྲགས་པ། སྡེ་བ་རིན་སྤོངས་པའི་
སྙན་འགྲེལ་མི་འཇིགས་སེང་གེའི་ང་རོ། ཏཱ་ལའི་བླ་མ་སྐུ་ཕྲེང་ལྔ་པའི་དབྱངས་
ཅན་དགྱེས་གླུ། བོད་མཁས་པ་འབྲུག་པ་དགེ་ལེགས་རྣམ་རྒྱལ་གྱིས་མཛད་
པའི་དཎ་ཌིའི་དགོངས་རྒྱན་སོགས་སྙན་འགྲེལ་གྲགས་ཆེ་བ་དང་། སྙན་ངག་
དཔེར་བརྗོད་ཀྱང་སྔ་ཕྱིར་མཛད་པ་ཤིན་ཏུ་མང་། བཤད་མ་ཐག་པའི་སྙན་
ངག་མེ་ལོང་མ་འདི་བོད་ལ་བསྒྱུར་རྗེས་བོད་ཀྱི་རྩོམ་རིག་གི་ཚིག་སྦྱོར་དང་
ཉམས་འགྱུར་སོགས་གང་ཐད་ནས་སྔར་བས་ཕུན་སུམ་ཚོགས་པར་གྱུར། ཕྱིས་
སུ་དར་བའི་གེ་སར་སྒྲུང་ཡིག་ལ་ཡང་དོན་རྒྱན་སོ་ལྔ་དང་བྱ་དཀའ་བའི་རྒྱན་
དག་གིས་རྒྱུན་པས་སྔར་བས་སྙན་འཇེབས་ལྡན་པར་གྱུར། ད་ལྟའི་གེ་སར་
སྒྲུང་ཡིན་ འདི་ ཕལ་ ཆེར་ རང་ བཞིན་ བརྗོད་ པའི་ རྒྱན་ དང་། དཔེ་ རྒྱན།
གཟུགས་རྒྱན་གྱིས་བརྒྱན་པ་ཧ་ཅང་མང་། ཡི་གེའི་རིག་གནས་དང་ལྷག་པར་
དུ་ཡིག་ཐོག་སྙན་ངག་གི་ཤུགས་རྐྱེན་ཆེ་ཆེར་ཐེབས་སོ། །དེ་ཡང་སྒྲུང་ཡིག་ལ་
ཡི་གེ་རིག་གནས་ཀྱི་ཤུགས་རྐྱེན་ཐེབས་པའི་རྒྱུ་མཚན་ལ་གཉིས་ཏེ། །གཅིག་ནི་
ཆོས་ལུགས་ཀྱི་དགོས་དབང་དང་གཅིག་ནི་ཆབ་སྲིད་ཀྱི་དགོས་དབང་ངོ་། །དེ་
ཡང་ཆོས་ལུགས་ཀྱི་དགོས་དབང་ནི་སྒྲུང་ཡིག་ཡིག་ཐོག་ཚད་ལྡན་རིག་གནས་སུ་
འགྱུར་བའི་རྒྱུ་མཚན་དང་པོ་ཡིན་ལ། གོང་དུ་སྨྲས་པ་བཞིན་སྒྲུང་ཡིག་བྱུང་པ་
ནས་བཟུང་། ཡི་གེ་དང་བསྟན་བཅོས་ཚད་མར་འཛིན་པའི་སངས་རྒྱས་ཆོས་
ལུགས་དང་དེའི་རྗེས་འབྲངས་སུ་གྱུར་བའི་སྒྲུང་བ་རྣམས་ཀྱིས་སྒྲུང་གི་རིག་
གནས་ཡང་ཆོས་ལུགས་ལ་རམ་འདེགས་ཞུ་བའི་གསུང་རབ་ཚད་ལྡན་ཞིག་ཏུ་
འགྱུར་བར་བརྩོན་ལེན་བྱེད་ཅིང། དེ་ཐོག་མར་ ཟབ་མོ་གཏེར་གྱི་རིག་པ་
312



འཛིན་པའི་གཏེར་སྟོན་དག་གིས་ལག་ལེན་ཏུ་འདེབས་མགོ་བརྩམས་པ་དཔེར་
ན། སྔོན་གཏེར་སྟོན་དག་གིས་གཏེར་གྱི་སྒོ་མོ་འབྱེད་པའི་སྔོན་ལ་གཏེར་ཆོས་
དེ་བདེ་ལེགས་སུ་འདོན་པར་གདོང་གྲོགས་མཛད་པའི་ཆེད་དུ་གེ་སར་གྱི་སྒྲུང་
ཞིག་བྲི་བའི་སྲོལ་ཡོད་པར་གྲགས་ལ། གཏེར་སྟོན་དང་བླ་མ་མང་པོ་ཞིག་གིས་
གེ་སར་གྱི་སྒྲུང་གཏེར་ཡང་འདོན། དཔེར་ན་སྒྲུང་གཏེར་ཉི་མ་རང་ཤར་དང་
ནུ་རྫོགས་མཁན་པོ། གསེར་རྟའི་བླ་མ་འཇིགས་མེད་ཕུན་ཚོགས་ཡབ་ཡུམ།
བླ་མ་གཏུམ་དྲག་རྡོ་རྗེ་བཅས་ལྟ་བུ་ཡིན། གཏེར་ཆོས་ཀྱི་ནང་དོན་ཐམས་ཅད་
ཡེ་གེར་ཕབ་པ་ཞིག་ཡིན་པས་ན། གཏེར་སྟོན་དེ་དག་གིས་དྲངས་པའི་སྒྲུང་
གཏེར་ཐམས་ཅད་ཡི་གེ་ལ་ཕབ་པ་ཤ་སྟག་ཡིན་ནོ། །གཞན་ཡང་གཏེར་སྒྲུང་གི་
སྒྲུང་པ་ལྟ་བུར་མཚོན་ན། མང་ཆེ་བ་རྙིང་མའི་ཆོས་ཀྱི་རྗེས་འབྲངས་བ་ཡིན་
པས་ཁོ་ཚོས་ཕབ་པའི་སྒྲུང་ཡིག་རྣམས་སྔོན་དགོངས་གཏེར་གྱི་གཏེར་ཆོས་
འདོན་པའི་གོ་རིམ་ཇི་བཞིན་ཐོག་མར་མཁའ་འགྲོའི་བརྡ་ཡིག་ལ་བརྟག་པ་
དང་། དེར་བརྟེན་ནས་སྒྲུང་ཡིག་ཤར་མར་ཕབ་པ་ཡིན་པ་མ་གཏོགས། ཁོང་
ཚོས་ཕབ་པའི་སྒྲུང་ལ་བརྗོད་བྱ་རྗོད་བྱེད་གཉིས་ཀྱི་ཆ་ནས་ཆོས་ལུགས་ཀྱི་ལྟ་
བས་མཚན་པ་དང་ཚད་ལྡན་ཡིག་ཐོག་སྙན་ངག་གི་ཁྱད་ཆོས་ཀུན་མ་ཚང་བ་
མེད། དཔེར་ན་མགོ་ལོག་གི་སྒྲུང་གཏེར་གུ་རུ་རྒྱལ་མཚན་གྱིས་ཕབ་པའི་སྒྲུང་
ལྟ་བུར་མཚོན་ན། རྒྱུས་མེད་ཞིག་གིས་ཁོང་གི་སྒྲུང་ཡིག་ལ་བལྟ་དུས་འདི་ངེས་
པར་དུ་མཁས་པ་ཞིག་གི་པར་རྩེ་ལས་ཐོན་ནོ་སྙམ་པའི་སྣང་བ་གཏེར་ངེས། དེ་
ཡང་གཏེར་ཆོས་ལ་ས་གཏེར་དང་དགོངས་གཏེར། དག་སྣང་གི་གཏེར་བཅས་
གསུམ་དུ་དབྱེ་བ་བཞིན། དག་སྣང་གི་གཏེར་སྒྲུང་ནི་གཏེར་གྱི་ཡ་གྱལ་ཞིག་ཏུ་
གྱུར་བས་དེ་ཀྱང་ཡི་གེར་ཕབ་ནས་སྤེལ་བ་ཞིག་ཡིན་པ་མ་ཟད་དེ་ལ་ཡིག་ཐོག་
སྙན་རྩོམ་གྱི་ཁྱད་ཆོས་ལྡན་པ་ཁོ་བོ་དེ་སྔོན་ལོ་དུ་མའི་རིང་ལ་མགོ་ལོག་གཅིག་
སྒྲིལ་རྫོང་གི་སྒྲུང་པ་བསྟན་འཛིན་གྲགས་པ་ལ་བཅར་འདྲི་བྱས་པ་ལས་ར་སྤྲོད་
313



བྱུང་། །
གཉིས་པ་སྒྲུང་ཡིག་ཡི་གེར་འགོད་པའི་རྒྱུ་རྐྱེན་གཉིས་པ་ནི་སྲིད་ཀྱི་
དབང་གིས་ཡིན། གནས་ཚུལ་འདི་བོད་ཙམ་དུ་མ་ཟད་ཡལ་གྲུ་གཞན་གྱི་སྒྲུང་
རབ་ཆེན་མོ་རྣམས་ཀྱང་དེ་འདྲ་ཡིན། དཔེར་ན། གནའ་བོའི་ཀི་རུ་སི་རྒྱལ་
ཁབ་ནི་ཆབ་དཔལ་རིག་གསུམ་གང་ཅིའི་ཐད་ནས་ཡུལ་གཞན་ལས་ཆེས་དར་
རྒྱས་ཆེ་བ་ཞིག་ཡིན། ཞི་ལཱའི་ཧའོ་མའི་སྒྲུང་ནི་ལ་ལྟའི་བར་དུ་ཁོ་ཚོས་གཞན་ལ་
ངོམ་མཆོག་པའི་རིག་གནས་ཀྱི་ཤུལ་བཞག་རླབས་ཆེན་ཞིག་ཡིན་པ་སུས་ཀྱང་
བསྙོན་དུ་མེད། སྐབས་དེར་སྒྲུང་བཤད་པ་ནི་ཁོ་ཚོ་རྒྱལ་ ཁབ་ཡོངས་ཀྱི་བྱ་
འགུལ་ཆེན་པོ་ཞིག་ཏུ་བརྩི་སྟེ། སྐབས་དེའི་དབང་བསྒྱུར་མི་སྣས་སྒྲུང་ཡིག་གི་
ནང་དོན་ལ་ཞིབ་གཤེར་བྱས་ཏེ་ཆབ་སྲིད་ཀྱི་དགོས་མཁོ་ལྟར་དག་སྒྲིག་དང་།
སྒྲུང་དེ་འཆད་ཉན་གྱི་དབང་ཆ་འཛིན་རྒྱུ་ནི་ཆབ་སྲིད་ཀྱི་ཐབས་ལམ་གལ་ཆེན་
ཞིག་ཏུ་གྱུར་ཡོད། སྤྱི་ལོ་སྔོན་གྱི་དུས་རབས་དྲུག་པའི་སྐབས་སུ། སའོ་ལོན
( Solon) བྱ་བ་ཡཱ་ཏན( HE it )གྲོང་ཁྱེར་ཀྱི་ཐོག་མའི་སྲིད་དབང་འཛིན་
མཁན་དེས་སྲོལ་རྒྱུན་སྒྲུང་གི་ནང་དོན་ལྟར་ཧའོ་མའི་སྒྲུང་གི་འཆད་ཉན་སྤེལ་
བར་ཆབ་སྲིད་ཀྱི་བཀའ་རྒྱ་བཙན་པོ་མངའ་ཁོངས་སུ་བསྒྲགས། དེ་ནས་སྤྱི་ལོ་
སྔོན་གྱི་༥ ༣༥ ལོར་རྒྱལ་པོ་ཆེན་པོ་ཕའེ་ཞི་སི་ཇི་ལཱ་ཐའོ་སི( peisistratos )ཡིས་
མཁས་པ་སྐོར་ཞིག་རྩ་འཛུགས་བགྱིས་ཏེ་ཧའོ་མའི་སྒྲུང་དེ་སྲོལ་རྒྱུན་གྱི་ནང་
དོན་གཞིར་བཟུང་ནས་ཡི་གེར་བཀོད་ནས་དག་བསྒྲིགས་བྱས་པ་མ་ཟད་དེ་ལོ་
རེའི་ཡཱ་ཏན་གསོལ་མཆོད་དགའ་སྟོན་ཆེན་མོའི( > fE it jg p: ) དུས་སུ་
བཤད་པའི་ལེ་ཚན་གལ་ཆེན་ཞིག་ཏུ་གཏན་ཁེལ་བྱས། དེ་བཞིན་དུ་གླིང་སྒྲུང་
ལ་མཚོན་ན། ཡང་སྒྲུང་ཡིག་ཡི་གེར་འགོད་པའི་དགོས་པ་ཆོས་ལུགས་ལས་
གཞན་ད་དུང་ཆབ་སྲིད་ཀྱང་ཡིན། དུས་རབས་བཅོ་བརྒྱད་པར། བོད་དུ་
དབུས་གཙང་བཀའ་བློན་ལྔ་དབང་ཆའི་དོན་དུ་མ་མཐུན་པར་ང་ལུམ་སྦྱར་
314



གསུམ་གྱིས་བཀའ་བློན་གཙོ་བོ་ཁང་ཆེན་པ་དའི་ཆིང་པ་དུར་བཀའ་ཤག་ཚོགས་
སར་རྐྱེན་ལམ་དུ་བཏང་པ་དང་། བཀའ་བློན་ཕོ་ལྷ་བ་གཙང་དུ་ཡོད་པར་
དམག་དཔུང་མངགས་ཏེ་ང་ལུམ་སྦྱར་གསུམ་གསོད་དུ་བཏང་རུང་། གསང་
བརྡ་བྱུང་བས་གཙང་སྟོད་ཕྱོགས་སུ་བྲོས་མཐར། ཕོ་ལྷ་བས་སྟོད་མངའ་རིས་
ཚུན་གྱི་གཙང་དམག་བསྐུལ་ཏེ་དབུས་གཙང་སྡེ་གཟར་ལོ་གཅིག་ལ་ཉེ་བ་ཞིག་
བྱས་པ་བརྒྱུད་སྤྱི་ལོ་༡༧༢༨ རབ་བྱུང་བཅུ་གཉིས་པའི་ས་སྦྲུལ་ལོར་ན་ལམ་སྦྱར་
གསུམ་གཙོས་དབུས་དཔུང་རྣམས་རབ་ཏུ་ཕམ་ཐོག ཆིང་གོང་མ་གཡུང་ཀྲིན་
གྱི་རྒྱབ་སྐྱོར་འོག་མི་དབང་ཕོ་ལྷ་བས་དབུས་གཙང་ཡོངས་ལ་དབང་བསྒྱུར། ཕོ་
ལྷ་བ་ཕས་རྒོལ་གྱི་དྲགས་ཤུགས་ལས་རྣམ་པར་རྒྱལ་བའི་ངང་ཚུལ་དེ་གླིང་རྗེ་གེ་
སར་རྒྱལ་པོའི་མཛད་འཕྲིན་དང་མཐུན་པར་བསྔགས་པ་བརྗོད་པའི་ཕྱིར་དང་
གེ་སར་རྒྱལ་པོའི་སྣང་བརྙན་སྤྱད་ནས་དབང་འཛིན་པར་ངོ་བསྟོད་བགྱི་སླད།
ཕོ་ལྷ་བ་གསེར་ཁྲིར་མངའ་གསོལ་བའི་ལོ་བརྒྱད་སོང་བའི་ཤིང་ཡོས་ལ་བྱ་བྲལ་
གྱི་བཙུན་པ་ངག་དབང་བསྟན་འཛིན་ཕུན་ཚོགས་སམ་མིང་གཞན་སྡེ་དགེ་
ཞབས་དྲུང་བྱ་བས་བོད་ཁམས་ས་ཆ་ཀུན་ནས་སྒྲུང་པ་དང་མཁས་པ་བསགས་
ཏེ་ཧོར་གླིང་གཡུལའགྱེད་དེ་ཡེ་གེར་ཕབ་ཅིང་དག་བསྒྲིགས་གནང་། དེའི་སྐོར་
སྤྱི་ལོ་ ༡༧༣༥ བོད་རབ་བྱུང་བཅུ་གཉིས་པའི་ཤིང་ཡོས་ལོར་ཕྱོགས་བསྒྲིགས་
རྫོགས་པར་གནང་བའི་སྡེ་དགེ་པར་མ་ཧོར་གླིང་གཡུལ་འགྱེད་སྟོད་ཆ་དེའི་
མཇུག་བྱང་ལས་འདི་ལྟར། གངས་ཅན་བསྟན་འགྲོའི་འཛིན་སྐྱོང་སྤེལ་གསུམ་
མཐའ་དག་བྱ་བ་ལས་ཀྱི་འཁོར་ལོ་དང་འབྲེལ་ཞིང་། ཞི་དྲག་སྤེལ་མ་དགོས་
པར་མ་ཟད། གང་གང་ས་བདག་བྱེད་པ་དེ་དེ་མཐའ་དག་སྐྱེ་བོས་དེ་རྗེས་
འཇུག་ཅེས་གསུངས་པ་ལྟར། ཚེ་དབང་གནམ་གྱི་ཤེ་མོང་ཆེན་པོས་དབང་
བསྒྱུར་བ་མི་དབང་བསོད་ནམས་སྟོབས་རྒྱལ་འདི་ཉིད་ཐུགས་སྐྱེད་རྣམ་པར་
དཀར་བའི་འཕྲིན་ལས་ཀྱི་ཚུལ་དང་མཐུན་པར་སྐྱེས་དགུ་མཆོག་དམན་ཐ་དག་
315



བསོད་ནམས་དཔལ་གྱི་མངོན་པར་མཐོ་ཞིང་། བློ་གྲོས་ཀྱི་རྩལ་མིག་ཡངས་ང་།
དང་འ་ཞིང་བརྟལ་པོད་པ། མཛེས་ཤིང་བརྗིད་ཆགས་པ། བཟང་པོའི་སྒྲིག་
ཁྲིམས་ལ་ལོངས་སྤྱོད་པའི་སྐབས་འདི་གླེང་གཞི་ཡེ་གེར་བྲིས་ཀྱང་སྐབས་སུ་མི་
བབས་པ་མི་འདུག་ཅིང་། ཁྱད་པར་སྟག་རྫོང་བསམ་འགྲུབ་རབ་བརྟན་གྱི་རྫོང་
གི་འཁུར་བཞེས་པ་་བསོད་ནམས་དཔལ་ལྡན་དང་། བདེ་མཁར་དངོས་གྲབ་
བཀྲ་ཤིས་གཉིས་ཀྱི་གསུང་ནན་བསྩལ་བ་སོགས་ལ་བརྟེན། བདེ་བར་གཤེགས་
པའི་བཀའ་ དང་ བསྟན་ བཅོས་ ལ་ མང་ དུ་ ཐོས་ པའི་ ནོར་ དང་ ལྡན་ ཞིང་།
ལུགས་གཉིས་ཀྱི་ཤེས་བྱ་ཐ་དག་ལ་བློ་གྲོས་ཞིབ་མོར་བཅུག་སྟེ། ཐོས་དོན་
ཉམས་སུ་ལེན་པ་ལ་དགའ་བའི་ཡིད་ཅན་བྱ་བྲལ་གྱི་བཙུན་པ་ངག་དབང་བསྟན་
འཛིན་ཕུན་ཚོགས་དབྱངས་ཅན་དགྱེས་པའི་རྡོ་རྗེ་ཀུན་དགའ་ཞེས་པས། ཤིང་
སྟག་ཆོ་འཕྲུལ་གྱི་ཉ་ནས་སུག་བྲིས་ཀྱི་དབུ་བཙུགས་ཏེ། ཤིང་མོ་ཡོས་ཀྱི་རྒྱལ་ཉི་
གྲལ་ཚེས་ལ་སྦྱར་བ་དགེ ཞེས་འབྱུང་པས་ཆབ་སྲིད་ཀྱི་དགོས་ཆེད་དུ་དེབ་དེ་
བཀོད་པ་ཧ་ཅང་གསལ་ལ། ཡང་དེབ་དེ་ ཅི་ལྟར་བསྒྲིགས་པའི་ ཚུལ་ ལ།
མཇུག་བྱང་ལས། གླིང་སྐུ་རྗེ་གེ་སར་རྒྱལ་པོའི་རྣམ་པར་ཐར་བ་སྒྲུང་གི་བསྟན་
བཅོས་འདི་ལ་དཔའ་བོ་སྒྲུང་མཁན་ཀྱང་ཡུལ་གླིང་ཐ་དད་པའི་དབང་གིས་མི་
འདྲ་བ་དུ་མ་ཞིག་སྣང་སྟེ། དེ་དག་ཀྱང་ཚིག་དོན་གྱི་ཆ་འགལ་བ་དང་། སྔ་ཕྱི་
ནི་མི་མཚུངས་བ་སོགས་མཆིས་མོད། ཁོ་བོ་ཅག་གིས་མདོ་ཁམས་གླིང་གསུམ་
གྱི་མཁས་པ་ཉི་ཤུ་སྐོར་ལ་དངོས་སུ་ཉན་ཞིང་། ལྷག་པར་དུ་སྡེ་དགེ་ཚེ་རིང་
དོན་འགྲུབ་ ནང་ཆེན་ལྷ་དབང་རིག་འཛིན། ཆབ་མདོ་ཞང་ལུ་ཕུན་ཚོགས།
གླིང་བ་ལྷ་འུ་བཀྲ་ཤིས་དང་བཞི་ཟབ་ཅིང་བརླིང་བ་འབྲེལ་བ་མཚུངས་པ་ཙམ་
སྣང་བས་ངག་རྒྱུན་ཡིད་ལ་གསལ་རྣམས་གཞིར་བཞགཚིག་དོན་མི་འགལ་བར་
，
《ཧོར་གླིང་གཡུལ་འགྱེད་སྟོད་ཆ། བ ལྷ་ས་ལྕགས་པར་མའི་ཤོག་ལྷེ་༤༣༩ནས་༤༤༡བར།
316



ཁ་འགེངས་དགོས་པ་རྣམས་ཀྱིས་ལེགས་པར་ཟུར་བརྒྱན་ཅེས་གསལ་བ་དེར་
བལྟས་ན། སྐབས་དེར་རྩོམ་པ་པོ་ངག་དབང་བསྟན་འཛིན་ཕུན་ཚོགས་ནི་ཡི་
གེ་ལ་བྱང་བ་ཞིག་ཡིན་ལ་ཁོང་གིས་ཡིག་ཐོག་རིག་གནས་ཀྱི་ཁྱད་ཆོས་ཁོ་ནར་
དམིགས་ནས། གེ་སར་གྱི་དམངས་ཁྲོད་རིག་གནས་ཀྱི་ཁྱད་ཆོས་འདོར་ཅི་
ཐབས་བྱས་ང་་གསལ་ཏེ། དེ་ཡང་ཡིག་ཐོག་རིག་གནས་ཀྱི་ཁྱད་ཆོས་གཙོ་བོ་ནི་
ཚད་ལྡན་ཅན་ཡིན་ལ། སྔོན་གྱི་བསྟན་བཅོས་གང་ཡང་རུང་བ་ཞིག་ཡིན་ཡང་
དེ་ཡིད་བརྟན་རུང་མིན་ཚིག་དོན་གཉིས་ཀྱི་ཆ་ནས་ཚད་དང་ལྡན་མིན་དེ་ཡིན་།
དམངས་ཁྲོད་རིག་གནས་ཀྱི་ཁྱད་ཆོས་ནི་དེ་ལས་ལྡོག་ཏེ་དོན་གཅིག་རྣམ་པ་ཅི་
རིགས་ཀྱིས་སྣང་བ་དང་དེ་ཡང་ལོ་རྒྱུས་ཀྱི་འཕེལ་འགྲོས་དང་བསྟུན་ནས་མུ་
མཐུད་ནས་འགྱུར་ལྡོག་འབྱུང་བས་ཚད་ལྡན་གྱི་གཞུང་ཞིག་མེད། དམངས་
ཁྲོད་རིག་གནས་ཡུན་རིང་དུ་གནས་ཐུབ་པ་དང། ལྷག་པར་གེ་སར་སྒྲུང་ལྟ་
བུར་མཚོན་ན་ལོ་ངོ་སྟོང་ཕྲག་བརྒལ་བའི་རྗེས་སུ་ད་དུང་གསོན་པོའི་རང་བཞིན་
ཅན་དུ་གནས་ཐུབ་པའི་རྒྱུ་མཚན་ཡང་འདི་ཡིན་ནོ། །གལ་ཏེ་ངག་ཐོག་གི་སྒྲུང་
དེ་ཚད་ལྡན་ཅན་དུ་གྱུར་བ་ཡིན་ན་ངེས་པར་དུ་ཡིག་ཐོག་ཏུ་བཀོད་དེ་གཏན་
འབེབས་བྱ་དགོས་ལ། ཡིག་ཐོག་ཏུ་གཏན་འབེབས་བྱས་ཚར་རྗེས་སུ་སྒྲུང་གི་
རིག་གནས་དེ་གསོན་པོའི་རང་བཞིན་ཅན་དུ་གནས་ཐབས་བྲལ་ལ། ད་ལྟའི་
ཀི་རུ་སིའི་ཧའོ་མའི་སྒྲུང་བཞིན་བམ་རོ་ཅན་གྱི་རིག་གནས་སྣང་ཚུལ་དུ་གྱུར་བ་
ཡིན་ནོ། །དེ་བས་རྩོམ་པ་པོ་ངག་དབང་བསྟན་འཛིན་ཕུན་ཚོགས་ཀྱིས་ཧོར་
གླིང་གཡུལ་འགྱེད་གྱི་སྒྲུང་དེ་དག་བསྒྲིག་བྱེད་པའི་སྐབས་སུ་སྒྲུང་མཁན་དག་གི་
ངག་ལས་འབྱུང་བའི་མཐུན་པའི་ཆ་རྣམས་ལེགས་པར་བཏུས་ཤིང་མི་མཐུན་
པའི་ཆ་རྣམས་འཕྲི་ཞིང་དོར་བར་གསལ། དེ་ནི་དམངས་ཁྲོད་རྩོམ་རིག་ལ་ཆ་
མཚོན་ན་དགག་བྱ་ཆེན་པོ་ཞིག་ཡིན། དེ་ཕྱིར་ད་ལྟའི་སྡེ་དགེའི་པར་གཞི་ཧོར་
གླིང་གཡུལ་འགྱེད་འདིར་དམངས་ཁྲོད་རིག་གནས་ཀྱི་ཁྱད་ཆོས་མང་པོ་ཞིག་དེ་
317



དུས་ནས་དོར་བ་ནི་ཡིད་ཕངས་པའི་གནས་སུ་ཆེའོ། ད་ཡོད་ཀྱི་ཡིག་ཆ་ལྟར་ན་
དེ་ནི་གླིང་སྒྲུང་ཡིག་ཐོག་རིག་གནས་ཀྱི་ཞིང་སར་འགྲེམས་པའི་འབོད་སྐད་ཀྱི་
ཐོག་མའི་དུང་སྒྲ་ཡིན་ཞེས་བཤད་ཆོག ། །
པར་གཞི་འདི་རྗེས་སུ་ཚེ་ཏན་ཞབས་དྲུང་དང་རྡི་ཚ་གསུང་རབ་རྒྱ་མཚོ།
དགུ་རོང་རྒྱལ་སྲས། བ་ཡན་ངག་དབང་ཆོས་འཕེལ། རྡོ་བའི་ལྕགས་ ལོ་
སོགས་ཨ་མདོ་ཡུལ་གྱི་བོད་ཀྱི་མཁས་པ་རྣམས་ཀྱིས་ཡང་བསྐྱར་དག་བསྒྲིགས་
དང་ཞུ་དག་ལན་མང་མཛད་དེ་ ༡༠༦༤ལོར་མཚོ་སྔོན་མི་དམངས་དཔེ་སྐྲུན་
ཁང་གིས་ཧོར་གླིང་གཡུལ་འགྱེད་སྟོད་སྨད་གཉིས་དཔེ་བསྐྲུན་བྱས།
དུས་རབས་བདུན་ཅུའི་མཇུག་ཙམ་དུ་འབའ་ལྷ་སྒང་གཟན་དཀར་སྤྲུལ་
སྐུ་ཐུབ་བསྟན་ཉི་མ་རིན་པོ་ཆེས་སེང་ཆེན་རྒྱལ་པོའི་རྟ་རྒྱུག་གི་རྟོགས་པ་བརྗོད་
པ་ཆ་བདུན་ནོར་བུའི་མེ་ལོང་། ཞེས་བྱ་བ་སྡེ་དགེ་གླིང་ཚང་གི་ཤེང་དཔར་མ་
གཞིར་བཟུང་ཞིང་། བྲིས་མ་འགའ་རེ་ཡང་ ཐོ་གཏུགས་ནས་ཞུ་དག་དང་
ལེགས་བསྒྲིགས་གནང་ཏེ། ༡༩ ༨ ༠ལོར་སི་ཁྲོན་མི་རིགས་པར་སྐྲུན་ཁང་གིས་
དཔར་དུ་བསྐྲུན། ར་གུ་ཨ་མྱེས་སྒྲུང་མཁན་གྱིས་རྟ་རྒྱུག་རྒྱལ་འཇོག་བརྩམས།
འགྱུར་མེད་ ཐུབ་ བསྟན་ འཇམ་ དབྱངས་ གྲགས་ པས་ འཁྲུངས་ གླིང་ ར་ བ་
བརྩམས། ཁམས་ པ་ སྟག་ ཤོམ་ རྡོ་ རྗེས་ དཔའ་ ཨ་ སྟག་ ལྷ་ མོའི་ རྣམ་ ཐར་
བརྩམས། ཐང་བའི་སྒྲུང་མཁན་བླ་མ་དགའ་རབ་ཀྱིས་བྱང་ཨ་བདེ་རྒྱལ་པོ་
འདུལ་བའི་སྒྲུང་ཡིག་བརྩམས་པ་དང་། དབང་ཆེན་གསང་བ་བདེ་བའི་རྡོ་རྗེས་
ཨ་སྟག་ལྷ་མོའི་རྣམ་ཐར་ལ་ཞུ་དག་དང་ལེགས་སྒྲིག་མཛད་པདང། དེ་བཞིན་
དུ་རྫོགས་ཆེན་རིན་པོ་ཆེ་སྐུ་ཕྲེང་རིམ་བྱོན། འཇུ་མི་ཕམ་འཇམ་དབྱངས་རྣམ་
རྒྱལ་རྒྱ་མཚོ། རིག་འཛིན་འགྲོ་འདུལ་དཔའ་བོ་རྡོ་རྗེ། མཁྱེན་རྩེ་ཡེ་ཤེས་རྡོ་རྗེ་
ཀོང་སྤྲུལ་ཡོན་ཏན་རྒྱ་མཚོ་སོགས་ཀྱིས་ཆོས་དང་རིག་གནས་ཀྱི་དགོས་དབང་ཅི་
རིགས་ལ་དམིགས་ནས་གེ་སར་རྒྱལ་པོའི་མཛད་པ་རྣམས་གསར་དུ་བརྩམས་
318



པ་དང་། ཞུ་དག་ལེགས་སྒྲིག་མཛད་པ་ཡིན།
ཆབ་སྲིད་དང་ཆོས་ལུགས་ཀྱི་རྒྱུ་རྐྱེན་ལས་གཞན་ད་དུང་དེང་གི་ཆར་མི་
རྣམས་ཡི་གེའི་རིག་གནས་ལ་དང་བ་སྟོན་ཅིང་ཚད་མར་འཛིན་པའི་སྐབས་སུ་
ཁེལ་བས་གླིང་སྒྲུང་པར་མའི་འབོར་གྲངས་ཉིན་རེ་བཞིན་དུ་ཇེ་མང་ལ་འགྲོ་
བཞིན་ཡོད་དེ། དེ་སྔ་ སི་ཁྲོན་མི་རིགས་དཔེ་སྐྲུན་ཁང་གིས་སྡེ་དགེ་དཔལ་
སྤུངས་དང་སྡེ་དགེ་གླིང་ཚང་གི་དཔར་ཡིག་གཞིར་བཟུང་ནས་སྒྲུང་ཡིག་མང་པོ་
དཔར་བསྐྲུན་བགྱིས་པ་དང་། ཀན་སུའུ་མི་རིགས་དཔེ་སྐྲུན་ཁང་དང་པེ་ཅིང་
མི་རིགས་དཔེ་སྒྲུང་ཁང་བཅས་ཀྱིས་ཀྱང་དཔལ་སྤུངས་སོགས་དགོན་སྡེ་དག་གི་
ཤིང་དཔར་གྱི་སྒྲུང་ཡིག་རྣམས་དཔར་བསྐྲུན་བྱས། གཞན་ཡང་ད་ལྟ་རྒྱལ་
ཡོངས་ཀྱི་གེ་སར་དང་འབྲེལ་བ་ཡོད་པའི་ལས་ཁུངས་སོ་སོས་ཀྱང་རྒྱལ་ཁབ་ཀྱི་
མ་དངུལ་རོགས་སྐྱོར་གྱིས་སྒྲུང་མཁན་གྲགས་ཅན་དག་གི་ངག་སྒྲུང་རྣམས་ཡི་
གེར་ཕབ་པ་དང་དཔར་སྐྲུན་བྱེད་མུས་སུ་མཆིས། དེ་ལ་ཀྲུང་གོ་སྤྱི་ཚོགས་ཚན་
རིག་ཞིབ་འཇུག་གླིང་མི་རིགས་རྩོམ་རིག་ཞིབ་འཇུག་ཁང་དང་རྒྱལ་ཡོངས་གེ་
སར་བྱ་བའི་འགོ་ཁྲིད་ཚོ་ཆུང་གཞུང་ལས་ཁང་གིས་གླིང་སྒྲུང་གཅེས་བཏུས་
གླེགས་བམ་བཞི་བཅུ་དག་སྒྲིག་བྱས་ཏེ་དཔར་བསྐྲུན་བྱེད་པ་ད་ལྟ་མཇུག་སྒྲིལ་
ལ་ཉེ་ཞིང་། བོད་ལྗོངས་སྤྱི་ཚོགས་ཚན་རིག་ཞིབ་འཇུག་ཁང་དང་ཀྲུང་གོ་སྤྱི་
ཚོགས་ཚན་རིག་ཞིབ་འཇུག་གླིང་མི་རིགས་རྩོམ་རིག་ཞིབ་འཇུག་ཁང་གཉིས་
ཀྱིས་མཉམ་འབྲེལ་བྱས་ཏེ་སྒྲུང་མཁན་བསམ་འགྲུབ་ཀྱི་སྒྲུང་སྣ་སུམ་ཅུ་སོ་དྲུག་
ཡི་གེར་ཕབ་ཞིང་པར་བསྐྲུན་བྱས་ཚར་བ་མ་ཟད། བོད་ལྗོངས་སློབ་གྲྭ་ཆེན་
མོས་ཀྱང་སྒྲུང་མཁན་གྲགས་པ་མཆོག་གིས་བཤད་པའི་སྒྲུང་ལ་སྣ་ཁ་སུམ་ཅུ་སོ་
ལྔ་ཡོད་པ་ལས། ཉི་ཤུ་རྩ་ལྔ་ཡི་གེར་བཀོད་དེ་འགྲེམས་སྤེལ་བྱས། ཡང་ཀན་
སུའུ་ནུབ་བྱང་མི་རིགས་སློབ་ཆེན་དང་མཚོ་སྔོན་ཞིང་ཆེན་གེ་སར་ཞིབ་འཇུག་
319



པར་བསྐྲུན་བྱས་ཟིན་པའི་སྒྲུང་མཁན་བསམ་འགྲུབ་ཀྱི་སྒྲུང་དཔེ་སྐོར་ཅིག
ཁང་། སི་ཁྲོན་ཞིང་ཆེན་གེ་སར་བྱ་བའི་འགོ་ཁྲིད་ཚོ་ཆུང་གཞུང་ལས་ཁང་
བཅས་ཀྱིས་ཀྱང་སྒྲུང་ཡིག་སྐོར་ཞིག་དག་སྒྲིག་དང་འགྲེམས་སྤེལ་བྱས་དང་བྱེད་
བཞིན་མཆིས་སོ། །
བདུན་པ། གླིང་རྗེ་གེ་སར་རྒྱལ་པོའི་སྒྲུང་
གི་ནང་དོན་སྤྱི་ཁོགས།
འདི་སྤྱི་བྱེ་བྲག་གཉིས་སུ་ཕྱེ་ནས་བཤད་པ་ལ། དང་པོ་སྤྱི་ནི་གླིང་རྗེ་གེ་
སར་རྒྱལ་པོའི་མཛད་པ་བརྗོད་པའི་སྐབས་སུ་འདི་ལྟ་བུའི་གཏམ་སྔོན་དུ་འགྲོ་
བར་བྱེད་དེ། འཛམ་གླིང་གེ་སར་རྒྱལ་པོ་ཞེས་པ་འཛམ་གླིང་མི་ཡི་ཉི་མ།
གངས་པ་བོད་ཀྱི་སྐྱབས་གཅིགནག་པོ་བདུད་ཀྱི་ཁ་གནོན། ས་བཅུ་གནོན་
320



པའི་སངས་རྒྱས། ས་གནམ་བར་གྱི་ཀ་བ། མུན་པ་འཇོམས་པའི་སྒྲོན་མེ།
ཞེས་འུད་ཆེན་པོས་བསྟོད་པར་འགྱུར་ལ། དེ་དང་མཐུན་པར་ཁོང་གི་སྒྲུང་ཚན་
ལ་ཁྱོན་སྡོམ་པས་བརྒྱ་དང་ཉི་ཤུ་ལྷག་དང་དེར་རྫོང་ཆེན་བཅོ་བརྒྱད་དང་རྫོང་
འབྲིང་བཅོ་བརྒྱད། རྫོང་ཆུང་བཅོ་བརྒྱད་སོགས་ཡོད་པ་ལས། རྫོང་ཆེ་འབྲིང་
ཆུང་གསུམ་གྱི་དབྱེ་སྟངས་ལ་སྒྲུང་པ་སོ་སོ་ཅུང་མི་འདྲ་ན་ཡང་། རྫོང་ཆེན་བཅོ་
བརྒྱད་ཀྱི་གྲངས་འདྲེན་ཚུལ་ཕལ་ཆེར་གཅིག་མཐུན་ཡིན་ཏེ། རྣམ་གྲངས་སུ་
བགྱིས་ན། ༡ལྷ་གླིང་གབ་རྩེ་དགུ་སྐོར། ༢འཁྲུངས་གླིང་མེ་ཏོག་ར་བ། ༣རྟ་
རྒྱུག་རྒྱལ་ འཇོག༤འཛམ་ གླིང་ སྤྱི་ བསང་། ༥བདུད་ འདུལ། ༦ཧོར་ གླིང་
གཡུལ་འགྱེད། ༧འཇང་ གླིང་ གཡུལ་ འགྱེད། ༨མོན་ གླིང་ གཡུལ་འགྱེད།
༩ སྟག་གཟིག་ནོར་རྫོང་། ༡༠སོག་པོ་རྟ་རྫོང་། ༡ ༡འདན་མའི་ནས་རྫོང་།
༡༢ཞང་ཞུང་མུ་ཏིག་རྫོང་། ༡༣བྱེ་རིའི་བྱུར་རྫོང་། ༡༤ཨ་གྲགས་གཟི་རྫོང་།
༡༥ གྲུ་གུ་གོ་རྫོང་། ༡༦ཁ་ཆེ་གཡུ་རྫོང་། ༡༧གངས་རི་ཤེལ་རྫོང་། མི་ནུབ་
དར་རྫོང་། ༡༨ ཨ་སྟག་ལྷ་མོ། ༡༩ དམྱལ་གླིང་རྫོགས་པ་ཆེན་མོ་སོགས་ཡིན།
དེའི་ནང་དོན་མདོར་བསྡུས་སུ་བཀོད་ན། གླིང་རྗེ་གེ་ སར་རྒྱལ་པོ་ནི་སྟེང་
ཕྱོགས་ལྷ་ཡུལ་གྱི་ལྷ་ཚངས་པ་དཀར་པོའི་སྲས་གསུམ་ལས་ཐ་ཆུང་དོན་གྲུབ་
དཀར་པོ་ཡིན་པར་བསྟན་ཡོད་པ་དང་། སྐབས་དེར་འཇིག་རྟེན་མི་ཡུལ་དུ་
བདུད་དང་མ་རུང་པས་དབང་དུ་གྱུར་ནས། མགོ་ནག་མི་ ལ་ གནོད་འཚེ་
གཏོང་བ་དང་། སྐྱེ་འགྲོ་རྣམས་ཉིན་གཅིག་ཀྱང་གནས་བཟོད་མི་བདེ་བའི་
ཚུལ་འཕགས་པ་སྤྱན་རས་གཟིགས་ཀྱིས་མཁྱེན་ནས། ལྷ་ཚངས་པ་དཀར་པོ་
དང་གྲོས་བྱས་ཏེ་སྲས་ཐ་ཆུང་དོན་གྲུབ་དཀར་པོ་མི་ཡུལ་དུ་མགོན་སྐྱབས་ལ་
མངགས་པ་རེད། མི་ཡུལ་དུ་གླིང་ཆེ་རྒྱུད། འབྲིང་རྒྱུད། ཆུང་རྒྱུད་གསུམ་
ལས་ཆུང་རྒྱུད་དུ་ཡབ་སེང་བློན་དང་ཡུམ་འགོག་བཟའི་སྲས་སུ་རིགས་རུས་ཆོ་
འབྲང་མི་དམན་པར་མཚན་ལྟས་ངོ་མཚར་ཅན་བསམ་གྱིས་མི་ཁྱབ་པ་དང་
321



བཅས་འཁྲུངས་ སྐུ་ན་ཕྲ་བའི་དུས་ཁུ་བོ་ཁྲོ་ཐུང་གི་ཕྲག་དོག་གིས་རྐྱེན་བྱས་
འགོག་བཟའ་མ་བུ་གཅིག་པུ་རྨ་ཡུལ་དུ་གོས་ཧྲལ་ཧྲུལ་ དང་ལྟོ་ངན་ངོན་ལ་
བརྟེན་ནས་ཉམ་ཐག་གི་འཚོ་བ་བསྐྱལ། ཆུང་ངུའི་དུས་མཚན་ལ་ ཐོས་པ་
དགའ་དང་ཇོ་རུར་འབོད། འདྲེ་སྲིན་གདུག་པ་ཅན་མང་པོ་བཏུལ།
དགུང་ལོ་བཅོ་ལྔར་ཕེབས་སྐབས་རྟ་རྒྱུག་རྒྱལ་ཁ་བླངས་ནས་འབྲུག་མོ་
བཙུན་མོར་ཐོབ་པ་དང་། གླིང་གི་རྒྱལ་སྲིད་བཟུང་ཞིང་། མཚན་དུ་འཛམ་
གླིང་གེ་སར་རྒྱལ་པོ་ཐོགས། དེ་ནས་བཟུང་“ ཧོར་བདུད་མོན་འཇང་བདུད་
ཆེན་བཞི། སྟག་གཟིག་སོག་དང་རྩེ་ར་ཁག གྲུ་གུ་མི་ནུབ་ཨ་གྲགས་དཔུང་།
ཁྲི་ཆིམས་ཏི་དཀར་ཨ་བསེ་རྒྱལ། རྒྱ་རྗེ་ལ་སོགས” ཆམ་ལ་ཕབ་ནས་བཙན་པོ་
གཉའ་གནོན་དང་། ཉམ་ཆུང་མཐའ་སྐྱོང་། མགོ་ནག་མི་རྣམས་བདེ་ལ་
འགོད་པའི་མཛད་འཕྲིན་ལྷག་པར་རྒྱས། བདུད་ཆེན་བཞི་དང་། རྫོང་ཆེ་ཆུང་
དུ་མ་ཆམ་ལ་ཕབ་པ་སོགས་མི་ཡུལ་གྱི་མཛད་འཕྲིན་རྫོགས་བྱས་རྗེས་མཐར་
རྒྱལ་སྲིད་ལྷ་སྲས་དགྲ་ལྷ་རྩེ་རྒྱལ་ལ་གནང་ནས་ཞི་བར་གཤེགས་པ་རེད། །
གླིང་གེ་སར་རྒྱལ་པོའི་སྒྲུང་དེ་ཐོག་མ་ཉིད་ནས་དེ་ལྟ་བུ་ཁོག་འབུབས་རྒྱ་
ཚེ་ཞིང་ནང་དོན་ཕུན་སུམ་ཚོགས་པ་ཞིག་མ་ཡིན་ཏེ། དེའི་འཕེལ་རྒྱས་ལ་ལོ་ཡི་
འཁོར་མོ་བརྒྱ་ཁྲག་ཁ་ཤས་འདས་ཤིང་། ལོ་རྒྱུས་ནས་གཏམ་རྒྱུད་དུ་འཕེལ།
གཏམ་རྒྱུད་ནས་ལྷ་སྒྲུང་དུ་འཕེལ། ལྷ་སྒྲུང་ནས་ལོ་རྒྱུས་སྙན་རྩོམ་རིང་མོར་
འཕེལ་བ་ཞིག་ཡིན། སྤྱིར་གེ་སར་སྒྲུང་གི་བརྗོད་བྱ་གཙོ་བོ་ནི་དཔའ་བོའི་
མཛད་རྗེས་ལ་བསྟོད་པ་དང་དགྲ་འདུལ་གཉེན་སྐྱོང་གི་ལས་ཤ་སྟག་ཡིན་ལ།
དེའི་ཁར་ཡང་གླིང་རྗེ་གེ་སར་ཉིད་ཀྱིས་ཕས་རྒོད་ཇག་ཚོགས་དང་མ་རུང་བདུད་
སྡེ་ཐམས་ཅད་ཚར་བཅད་པའི་མཛད་རྗེས་དང་བྱུང་བ་སྣ་རེ་ལ་བརྟེན་ནས་
--
-
-
-，
ཤོག་ངོས་༣ ༡༨ ནས་༣ ༡༩།
༈ ་ ： བོད་ཀྱི་རྩོམ་རིག་ལོ་རྒྱུས།
322



ཐོག་མའི་སྒྲུང་གི་རྣམ་པ་བྱུང་བ་ཡིན་ཞིང་། ཕྱིས་སུ་རིམ་གྱིས་སྒྲུང་མཁན་རྣམ་
པས་བོད་ཀྱི་ལོ་རྒྱུས་སྟེང་གི་བྱུང་བ་སྣ་ཚོགས་དང་། ཁྱད་པར་དུ་བོད་བཙན་
པོའི་དུས་སྐབས་སུ་བོད་ཆེན་པོ་གཅིག་གྱུར་བྱས་པའི་མཐའ་བཞིའི་དམག་
འཁྲུག་སོགས་ཀྱི་བྱུང་བ་མང་པོའི་འབག་གོས་གླིང་གེ་སར་གྱི་སྟེང་ལ་སྦྱར་ཞིང་།
ལོ་རྒྱུས་ཀྱི་མི་སྣའི་རྒྱུ་དངོས་ལས་སྒྱུ་རྩལ་གྱིས་གཟུགས་བརྙན་གསར་དུ་བསྐྲུན་
ཏེ་སྒྲུང་ནང་གི་གླིང་གེ་སར་རྒྱལ་པོ་ཞེས་པའི་སྐྱེས་བུ་ཆེན་པོ་དེ་བྱུང་བ་ལགས་
སོ། །ཡང་མིན་པར་སྒྲུང་གེ་སར་དེ་མགོ་ནས་མཇུག་བར་ལོ་རྒྱུས་ཀྱི་མི་སྣ་བྱས་
ཏེ། སྒྲུང་ཡོངས་རྫོགས་ཀྱང་གླིང་རྒྱལ་པོའི་བྱུང་བ་དང་མཛད་རྗེས་ཁོ་ན་ཡིན་
པར་གོ་ན་ཧ་ཅང་ཐལ་དྲགས་པར་མི་འགྱུར་གྲང་། དཔེར་ན་སྒྲུང་ནང་དུ་གླིང་
གིས་ཞང་ཞུང་དང་སུམ་པ་སོགས་ཀྱི་རྫོང་ཕབ་ཚུལ་བཀོད་ཡོད་པས། དེ་ནི་
དོན་དངོས་སུ་བོད་ཆེན་པོ་གཅིག་གྱུར་ཐོག་མར་བྱུང་དུས་ནས་སྟོད་ཀྱི་ཞང་
ཞུང་དང་སྨད་ཀྱི་སུམ་པ་བཅས་རྒྱལ་པོ་སྲོང་བཙན་གདུང་རབས་ཀྱིས་ཆབ་འོག་
ཏུ་བསྡུས་ཟིན་ནས་ཀྱང་མིང་གི་ལྷག་མ་ཙམ་བྱས་ཏེ་ལོ་ངོ་བཞི་བརྒྱ་ལྷག་འདས་
པའི་རྗེས་སུ། ད་དུང་ཞང་སུམ་པ་ལྟ་བུའི་སྡེ་ཆེན་པོ་དང་ཁམས་ཀྱི་ས་གནས་
རྒྱལ་པོ་གླིང་ཚང་དང་ཐུག་པའི་རྒྱུ་མཚན་ག་ནས་ཡོད་སྲིད། གེ་སར་སྒྲུང་དག་
ལས་བྱུང་བའི་ཞང་གླེང དང་《 སུམ་པ་གླིང་ལྟ་བུ་ནི་རྒྱལ་པོ་སྲོང་བཙན་
སྒམ་པོའི་སྐབས་ཀྱི་བྱུང་བ་དང་། 《ཧོར་གླིང》 ནི་མང་སྲོང་སྐབས་འ་ཞར་
འཐབ་པ་དང་། 《 འཇང་གླིངནི་ཁྲི་འདུས་སྲོང་སྐབས་མྱ་དཀར་ནག་བཏུལ་
བ་དང་། ཁ་ཆེ་གཡུ་རྫོང དང་《 སྟག་གཟིག་ནོར་རྫོང》 རྒྱ་འདུལ་》ལྟ་བུ་
ནི་རྒྱལ་པོ་ཁྲི་སྲོང་སྡེ་བཙན་གྱིས་ཕྱི་ལ་གཏུག་པ་དང་། 《གྲུ་གུ་གོ་རྫོང་ལྟ་བུ་
ནི་ཁྲི་རལ་བ་ཅན་གྱི་སྐབས་བྱུང་ལ་གཏུག་ང་་བཅས་རིམ་པ་བཞིན་བཙན་པོ་སོ་
སོའི་རིང་ལ་བྱུང་བའི་མཐའ་བཞིའི་དམག་འཁྲུག་གི་བྱུང་ཚུལ་དང་འཁྲིག་རྐྱེན་
སོགས་བརྗོད་བྱའི་གཞི་བྱས་ནས་བཀོད་པ་ཡིན་པ་སྙམ་ལ། དཔེར་ན། 《གྲུ་
323



སུ་འདུས་
རྫོང》ལྟ་བུར་སྐབས་དེར་ཁྲི་རལ་རྒྱལ་ཐོག་ཏུ་བཞུགས་ཡོད་ཚུལ་སོགས་སྒྲུང་དེ་
ཉིད་དུ་གསལ་བ་ལྟར་དང། གཞན་ལོ་རྒྱུས་ཀྱི་དུས་མཚུངས་པ་བོད་སིལ་བུར་
འཐོར་རྗེས་ཀྱི་བྱུང་བ་ཡང་མཚོན་པ་ཡོད་དེ། དཔེར་ན། 《ཟི་ལིང་རྟ་རྫོང》
དང་《མི་ཉག་དྲེལ་རྫོང》《རྒྱ་ནག་ཇ་རྫོང》 ལྟ་བུ་ནི་དུས་ཕྱིས་མདོ་སྨད་དུ་
བོད་བཙན་པོའི་གདུང་རྒྱུད་ལས་རྒྱལ་སྲས་བྱ་བའི་སྐྱེས་བུ་ཞིག་བྱོན་པ་དེ།
མདོ་ཁམས་སྨད་ལ་དབང་བསྒྱུར་ཞིང་མི་རིགས་འདི་དག་དང་དེ་མཚུངས་ཀྱི་
འབྲེལ་གཏུགས་དང་འཐབ་འཁྲུག་བྱས་པའི་ལོ་རྒྱུས་ཡོད་པ་བཞིན་དེ་རྣམས་
བརྗོད་གཞི་བྱས་ནས་སྒྲུང་དུ་བཀོད་པའང་ཡོད། དེང་གི་དཔྱོད་ལྡན་ལ་ལས་
ཀྱང་གཉིས་ཀའི་བྱུང་བ་ར་སྤྲོད་བྱས་ཡོད་པ་བཞིན་ལགས་སོ། །
གཉིས་པ་བྱེ་བྲག་ཏུ་སྒྲུང་མཁན་གྱིས་གསུངས་པ་བཞིན་ཡི་གེར་ཕབ་
ཟིན་པའི་དཔེ་མིང་རྣམ་གྲངས་སྐོར་ལ། །
འདིར་གླེང་བྱའི་སྒྲུང་ལས་གླིང་སྒྲུང་ནི་སྤྱིར་བཏང་གི་སྒྲུང་རྒྱུད་རིག་པ་
དང་མི་འདྲ་བར། དེ་ནི་བོད་ཀྱི་ངག་རྒྱུན་རིག་གནས་ཀྱི་གྲུབ་ཆ་རྣམས་ཕྱོགས་
གཅིག་ཏུ་བསྡུས་པའི་དྭངས་མ་ལྟ་བུ་ཡིན། སྒྲུང་གི་དངོས་གཞིའི་ཆ་ནས་
བཤད་ན། དེ་ཉིད་ལོ་རྒྱུས་ནས་གཏམ་རྒྱུད་དང་། གཏམ་རྒྱུད་ནས་ལྷ་སྒྲུང་།
ལྷ་སྒྲུང་ནས་ལོ་རྒྱུས་སྙན་རྩོམ་རིང་མོར་འཕེལ་རྒྱས་བྱུང་ཞིང་། དེ་རྩ་བའི་གྲུབ་
ཆའི་ཆ་ནས་བཤད་ན། སྒྲུང་གི་དངོས་གཞི་དང་། སྒྲུང་པ། སྒྲུང་སྐྱེད་བྱེད་ཀྱི་
རྐྱེན་སྣ་ཚོགས་བཅས་སོ། ད་ལྟའི་གནས་བབ་དང་ཁྱད་ཆོས་ཀྱི་ཆ་ནས་བཤད་
ན། ཆེད་ལས་ཅན་དང་། ཆོས་ལུགས་ཀྱི་རང་བཞིན་ཅན། ཡི་གེའི་རྣམ་པ་
ཅན་བཅས་སུ་འགྱུར་བཞིན་པ་དང་། འཛམ་གླིང་གི་སྒྲུང་རབས་ཆེན་མོ་
གླིང་གེ་སར་དང་སྒྲུང་གེ་སར། བཀྲ་ཤིས་ཚེ་རིང་གིས་རྩོམ་སྒྲིག་བྱས་ – པའི་《 གེ་སར་རིག་
པ་འི་སྐོར་གྱི་དཔྱད་རྩོམ་གཅེས་བསྒྲིགས་ཀྱི་ཤོག་ངོས་༣༩༠ནས་༣༩ ༡བར་ནས་གསལ།
324



གཞན་ལས་ཁྱད་དུ་འཕགས་པའི་རང་བཞིན་གྱི་ཆ་ནས་བཤད་ན། ཆེས་རིང་
བའི་སྒྲུང་དང་གཅིག གསོན་པོའི་རྣམ་པ་ཅན་དང་གཉིས། སྒྲུང་མཁན་གྱི་
རིགས་ཆེས་སྣ་མང་ཞིང་སྒྲུང་སྣ་ཚེས་ཕུན་སུམ་ཚོགས་པ་དང་གསུམ་མོ། །བྱེད་
ལས་ཀྱི་ཆ་ནས་བཤད་ན། དམངས་ཁྲོད་ཀྱི་ཤེས་རབ་དང་། ཡུལ་ཀྱི་ཤེས་བྱ།
མི་རིགས་ཀྱི་ལོ་རྒྱུས་ཀྱི་དྲན་པ། ཕ་སྐད་གཙང་མ་རྒྱུན་འཛིན་བཅས་ཀྱི་ཁུར་
འདེགས་བྱེད་ཀྱི་ཤིང་རྟ་ལྟ་བུ་ཡིན་ནོ། །རིག་པའི་གནས་འདི་ལྟ་བུ་ཞིག་ལོ་ངོ་
སྟོང་ཕྲག་ལྷག་གི་རིང་ལ་རྒྱུད་འཛིན་དང་དར་སྤེལ་བྱེད་མཁན་ནི་རང་ཅག་གི་
ཕ་མེས་རྣམས་ཡིན། དེ་དུས་ངག་ ཐོག་ རྐྱང་བའི་སྟེང་ནས་སྒྲུང་འདི་སྤེལ་
བཞིན་ཡོད་པས། དེའི་རིང་ཚད་དང་གཞི་ཁྱོན་སོགས་ཀྱི་ཚད་ལ་བརྩིས་ལེན་
མཁན་དང་ སྡོམ་གྲངས་ལེན་མཁན་ཅི་ཡང་མེད། དེའི་རྗེས་ སྒྲུང་གི་རིག་
གནས་འདིར་ཆོས་དང་སྲིད་ཀྱི་ཤན་ཞུགས་པ་ནས་བཟུང་ཆེད་དུ་གཉེར་བའི་
སྒྲུང་པའི་རིགས་དར་མགོ་ཚུགས་པ་དང་རིམ་བཞིན་ཡིག་ཐོག་གི་སྒྲུང་ཡང་དར་
མགོ་ཚུགས། ཉེ་ཆར་ཡི་གེའི་རིག་ལམ་རྣམ་པར་འཕེལ་ཞིང་། རིག་གནས་ཀྱི་
ཁྱབ་ཁོངས་སྣ་མང་དར་བ། ཤེས་བྱར་སྦྱངས་བརྩོན་གྱི་ཚན་རིག་བྱེད་ཐབས་
ཀྱང་ཕུན་སུམ་ཚོགས་པར་འཕེལ་རྒྱས་བྱུང་བའི་སྐབས་སུ་ལགས་པས། གཞི་
ནས་ངོ་ལོ་ངོ་སྟོང་ཕྲག་ལྷག་རིང་གི་སྒྲུང་གི་རིག་གནས་དེ་བརྟག་དཔྱད་དང་
ཞིབ་འཇུག་གནས་སུ་འཁུམས། ཁྱད་དུ་འཕགས་ཤིང་རྒྱ་ཆེ་བའི་རིག་པའི་
གནས་དེའི་གཞི་ཁྱོན་དང་གྲངས་འབོར་ལ་ཐོག་མར་བརྟག་བྱའི་ཡུལ་དུ་གྱུར།
འོ་ན། སྒྲུང་གི་པོད་གྲངས་ལ་བསྡོམས་ན་ཅི་ཙམ་ཡོད་དམ་ཞེ་ན། པོད་གྲངས་
བཅུ་ཕྲག་ཁ་ཤས་བློ་ཡི་དྲན་པར་ཐོན་ཞིང་ངག་ཏུ་སྐྱོར་ཐུབ་པའི་སྒྲུང་མཁན་ཧ་
ཅང་མང་ཞིང་། པོད་གྲངས་བརྒྱ་ཕྲག་བཤད་མཁན་ཡང་མི་ཉུང་བ་ཙམ་ཡོད།
དེ་ད་ལྟ་གེ་སར་གྱི་རིག་གནས་དར་ཡུལ་དག་ན་སྒྲུང་པར་བཅར་འདྲི་དང་སྒྲ་
ཕབ་ཡིག་ཐོག་འགོད་པའི་བྱ་བ་རིང་མོ་ནས་མགོ་བརྩམས། འདིར་སྐུ་ཞབས་
325



རིག་འཛིན་ལགས་ཀྱིས་མཛད་པའི་གླིང་སྒྲུང་གི་དཔྱད་གཏམ་དཔྱིད་ཀྱི་ཕོ་ཉའི་
རྟ་དབྱངས་བྱ་བར་བོད་རང་སྐྱོང་ལྗོངས་གླིང་གེ་སར་རྒྱལ་པོའི་སྒྲུང་མྱུར་སྐྱོབ་
ཁང་གིས་སྔ་རྗེས་སུ་སྒྲུང་མཁན་བཞི་བཅུ་བཙལ་རྙེད་བྱུང་བའི་ངག་ནས་སྒྲ་
འཇུག་བྱས་པ་པའི་སྒྲུང་ཡི་གེར་ཕབ་པ་དག་ལ་སྡོམ་རྩིས་ཀྱི་དཀར་ཆག་བཀོད་
པ་འདི་ལྟར། ༡ཨ་སྐྱིད་ཟས་རྫོང་ཡིག་འབྲུ་ཁྲི་༤༠། ༢ཀོང་བདུད་ཨ་ཆུང་རྨུ་
ཏྲ་ཡིག་འབྲུ་ ཁྲི་༤༦། ༣ གཉན་ཆུ་མོ་ རོང་ གི་འབྲུ་རྫོང་ཡིག་འབྲུ་ཁྲི་ ༢༨།
༤བྱང་ཀླུ་ཁྲི་རྟ་རྫོང་ཡིག་འབྲུ་ཁྲི་༥༧། ༥ ཤར་བདུད་ཤ་བ་རུ་རིང་ཡིག་འབྲུ་ཁྲི་
༢༥། ༦སྲིན་པོ་ཤ་རྫོང་ཡིག་འབྲུ་ཁྲི་༦༠། ༧སྒ་བདེའི་ཁྱུང་རྫོང་ཡིག་འབྲུ་ཁྲི་
༥༣། ༨ ལྷ་གླིང་ནོར་བུའི་གཏེར་ཁ་ཡིག་འབྲུ་ཁྲི་༢༨༩ ལྷོ་རོང་སྨན་རྫོང་
ཡིག་འབྲུ་ཁྲི་༢༧། ༡༠བྱང་རོང་གོ་རྫོང་ཡིག་འབྲུ་ཁྲི་༥༢། ༡༡ལྷ་ཐེ་སེ་རྒྱལ་
པོའི་བ་གཡང་ཡིག་འབྲུ་ཁྲི་༥༩། ༡༢དབྱི་གླིང་གསེར་རྫོང་ཡིག་འབྲུ་ཁྲི་༨༠།
༡༣ཆུ་གླིང་ཡིག་འབྲུ་ཁྲི་༥༨། ༡༤སྐྱིད་གླིང་ཡིག་འབྲུ་ཁྲི་༢༨། ༡༥ དར་གླིང་
ཡིག་འབྲུ་ཁྲི་༧༠། ༡༦ཤིང་ཁ་སྨན་རྫོང་ཡིག་འབྲུ་ཁྲི་༢༣། ༡༧གངས་རི་ཉ་
རྫོང་ཡིག་འབྲུ་ཁྲི་༢༠། ༡༨ སྟག་རྩེ་མུ་ཏིག་རྫོང་ཡིག་འབྲུ་ཁྲི་༢༤ ༡༩ཉག་
རོང་ ཤེལ་ རྫོང་ ཡིག་འབྲུ་ ཁྲི་ ༡༢། ༢༠ཆུ་ ལྷ་ ཁྲོ་ རྫོང་ ཡིག་ འབྲུ་ ཁྲི་ ༣༦།
༢ ༡མངའ་རིས་ར་རྫོང་ཡིག་འབྲུ་ཁྲི་༤༢། ༢༢ སྟག་རོང་ཤེལ་རྫོང་ཡིག་འབྲུ་ཁྲི་
༤༨། ༢ ༣ གཅན་གཟན་སྡེར་རྔ་ཡིག་འབྲུ་ཁྲི་༢༢། ༢༤ཕྱི་གླིང་ལྕགས་རྫོང་
ཡིག་འབྲུ་ཁྲི་༤༨། ༢༥སེར་བ་གཡུ་རྫོང་ཡིག་འབྲུ་ཁྲི་༣༠། ༢༦བེར་ནག་ཁྲབ་
རྫོང་ཡིག་འབྲུ་ཁྲི་༣༢། ༢༧ཟི་གླིང་དངུལ་རྫོང་ཡིག་འབྲུ་ཁྲི་ ༡༢། ༢༨ ཁ་རོག་
གསེར་རྫོང་ ཡིག་འབྲུ་ ཁྲི་ ༣༠། ༢༩ བེ་ སེའི་ ཁྲབ་ རྫོང་ ཡིག་འབྲུ་ ཁྲི་ ༢༣།
༣༠མཐིང་ཁྲི་ རྨོག་རྫོང་ཡིག་འབྲུ་ཁྲི་ ༤༠། ༣༡ ཤུ་ གླིང་ ཡིག་འབྲུ་ ཁྲི་ ༡༤
༣ ༢མ་ཏྲ་རྡོ་ཆོད་གྲི་རྫོང་ཡིག་འབྲུ་ཁྲི་༣༥། ༣ ༣ ལྕགས་ནག་ཁྲབ་རྫོང་ཡིག་འབྲུ་
ཁྲི་༢༤། ༣༤བྱང་ཕྲུ་དམར་རྫོང་ཡིག་འབྲུ་ཁྲི་༦༨། ༣༥ ཀ་གླིང་ཡིག་འབྲུ་ཁྲི་
326



༣༡། ༣༦སོག་ སྨད་ ཡིག་ འབྲུ་ ཁྲི་ ༢༤ ༣༧ཟ་ཁྱིམ་ ཡིག་འབྲུ་ ཁྲི་ ༣༥།
༣༨ དཔའ་བོ་སྙིང་གི་དགའ་གཏམ་ཡིག་འབྲུ་ཁྲི་ ༣༥། ༣༩ལྷོ་གླིང་གཡུལ་
འགྱེད་ཡིག་འབྲུ་ཁྲི་༥༥། ༤༠ཟི་མ་རྟ་གཡང་ཡིག་འབྲུ་ཁྲི་༣༠། ༤༡བྱང་སྨད་
ཡིག་འབྲུ་ཁྲི་ ༢༣། ༤༢ཆོས་ སྒྲུང་བསིལ་མ་ཡིག་འབྲུ་ཁྲི་༥ ( མཇུག་སྡུད་
༣ ༣ནས་༤༢བར་དཔེ་རྙིང་ཡོད)བཅས་རྣམ་གྲངས་༤༡ལ་ཧ་ལམ་ཡིག་འབྲུ་
ཁྲི་༡༥ ༣༢ཡོད་དོ། །
ཡང་སྒྲུང་མཁན་གྱི་གསུང་རྒྱུན་པོད་མིང་རྣམ་གྲངས་ལ།
འཇུ་མི་ཕམ་གྱི་ཞལ་ནས། བཅོམ་ལྡན་སངས་རྒྱས་ཤཱཀྱ་ཐུབ་པ་ལ། །
ཆོས་ཀྱི་སྒོ་མོ་བརྒྱད་ཁྲ་བཞི་སྟོང་ཡོད། །རྣལ་འབྱོར་དབང་ཕྱུག་མི་ལ་རས་པ་
ལ། །མགུར་གྱི་སྒོ་མོ་བརྒྱད་ཁྲི་བཞི་སྟོང་ཡོད། ། རིག་འཛིན་སེང་ཆེན་འཛམ་
གླིང་རྒྱལ་པོ་ལ། ། གསུང་གི་སྒོ་མོ་བརྒྱད་ཁྲི་བཞི་སྟོང་ཡོད། །ཞེས་པ་བཞིན།
སྒྲུང་ལ་“ རྫོང་ཆེན་བཅོ་བརྒྱད། རྫོང་འབྲིང་བཞི་བཅུ་ཞེ་བརྒྱད། རྫོང་ཆུང་
བརྒྱ་དང་བརྒྱད་ཡོད” ཅེས་པ་ལས། འདིར་སྒྲུང་མཁན་དག་གིས་བཤད་ཐུབ་
པར་ཁས་འཆེས་པའི་སྒྲུང་རྣམས་སྒྲུང་མཁན་ཕན་ཚུན་དང་། དཔེ་སྐྲུན་ཟིན་
པའི་དཀར་ཆག སྒྲར་བླངས་ཟིན་པ་བཅས་བསྐྱར་ཟློས་མེད་པར་མིག་སྔར་
སྒྲུང་མཁན་གྱི་ངག་རྒྱུན་དུ་ལུས་པ་ཁོ་ནའི་དཀར་ཆག་བཀོད་ན།
༡ཆགས་གླིང་། ༢འོལ་ཁ་སྨན་རྫོང་། ༣སྨྱུག་གླིང་། ༤མགོན་པོ་ཁྱུང་
བྲག་རྫོང་། ༥ཁྱི་ར་ལུག་རྫོང་། ༦བསྐོར་མཛོད་དར་གཡང་། ༧མདོ་གླིང་།
༨ ཕག་ནེ་ གཡུ་ རྫོང་། ༩ན་ དམར་ཁྱུང་ རྫོང་། ༡༠ཁྲ་ རྫོང་ གོང་ འཁོར་།
༡ ༡མུ་ཁྲི་ ཉ་ ལམ་ བཙན་ པོ། ༡༢ལ་ དག་ གསེར་རྫོང་། ༡༣བྱུང་ དམར་
གཏམ་རྫོང་། ༡༤ཁྱུང་ཆེན་མུ་ཏིག་རྫོང་། ༡༥ ཧོར་ར་ཆེན་གྱི་ཁྲིམས་རྫོང་།
༡༦ས་བདག་ཟི་ར་ རྒྱལ་ བོ་ ༡༧བལ་པོ་དར་རྫོང་། ༡༨བྷེ་ ར་ ཁྲོ་རྫོང་།
༡༩ ཨ་ སྲས་ ནོར་ རྫོང་། ༢༠སོག་ པོ་ ཁྱི་ རྫོང་། ༢ ༡ཧོར་ ཕྱི་ བ་ ར་ རྫོང་།
327



༢༢གཟའ་ཧོར་གསེར་རྫོང་ ༢༣ རྒྱ་ནག་སྨན་རྫོང་། ༢༤དཔའ་ སེང་རྫ་
བྲག། ༢༥རྒྱ་གླིང་རྒྱུ་ངོམས། ༢༦རྒྱ་དུ་རུ་ཁའི་གོས་རྫོང་། ༢༧རྒྱ་བལ་ཐོད་
ཅན་གྱི་ལུག་རྫོང་། ༢༨ ལྷ་ཡུལ་རྡོ་རྗེ་རྫོང་། ༢༩རོལ་གླིང་གཡུལ་འགྱེད།
༣༠ལི་ཡི་མཚལ་རྫོང་། ༣ ༡མི་ཉག་སྨུག་རྫོང་། ༣༢སྟོབས་ཆེན་རྨོག་རྫོང་།
༣ ༣མཐའ་བཙན་རོང་ནས་རྫོང་། ༣༤གཡུ་སེའི་མཎྜལ་རྫོང་། ༣༥ལྕགས་
མོའི་འབྲི་རྫོང་། ༣༦ལི་ཁྲི་རྟ་རྫོང་། ༣ ༧གནམ་ལྕག་འཕྲུལ་རྫོང་། ༣༨ ཨ་
རལ་ར་རྫོང་། ༣༩ མི་མིན་དངུལ་རྫོང་། ༤༠ཁཱ་ཐའི་མཆོང་རྫོང་། ༤༡བྲག་
དཀར་བ་དན་རྫོང་། ༤༢ སྲིན་པོ་གྲི་རྫོང་། ༤༣ རྒྱ་ཁ་ཆེའི་ར་རྫོང་། ༤༤མོན་
དཀར་སྤོས་རྫོང་། ༤༥ཁྱུང་པོ་འབྲས་རྫོང་། ༤༦ཐེའུ་རང་གོས་རྫོང་། ༤༧དྲི་
ཟའི་གླུ་ རྫོང་། ༤༨ ཡེ་ ཁྲའི་ དུང་རྫོང་། ༤༩ རོང་ སྟོད་ ཁུ་ བྱུག་ སྣག་རྫོང་།
༥༠རོང་སྐྱེད་བུམ་པ་ཤོག་རྫོང་། ༥༡གྱད་ཀྱི་གླང་རྫོང་། ༥༢ ཤི་རི་དར་མའི་
གྲོ་རྫོང་། ༥༣བིཌཱུརྱ་ལུག་རྫོང་། ༥༤འ་ཞའི་དར་རྫོང་། ༥༥ གཤེན་རྗེ་འཕྲུལ་
རྫོང་། ༥༦རིན་ཆེན་ནོར་བུའི་ལྷ་རྫོང་། ༥༧མི་བོན་མཐུ་རྫོང་། ༥༨ རྫུ་
འཕྲུལ་ གཏེར་ རྫོང་། ༥༩ རྒྱ་ ནག་ རྩིས་ རྫོང་། ༦༠རྨ་ བྱའི་ མགུལ་ རྫོང་།
༦༡ཨ་དར་རྒུན་འབྲུམ་རྫོང་། ༦༢ལྷོ་སྟག་མོའི་ཆང་རྫོང་། ༦༣ གཟི་མོའི་མ་
ཧེ་རྫོང་། ༦༤མི་འམ་ཅིའི་ཟློས་གར་རྫོང་
། ༦༥འཇའ་ཨེའི་མིག་འཕྲུལ་རྫོང་།
༦༦དྷ་ནའི་ ཨུ་ དམ་རྫོང་། ༦༧མ་རུའི་རྔ་དྲིལ་ རྫོང་། ༦༨ བསམ་ གཏན་
གསེར་རྔ་རྫོང༌། ༦༩ གཏེར་བྲག་བུམ་རྫོང་། ༧༠ཀུན་སངས་ཆ་ལངས་རྫོང་།
༧ ༡ཐེའུ་ནེ་ཙོའི་རྫོང་། ༧༢ཧེ་རུ་ཀའི་རྒྱན་དྲུག་རྫོང་། ༧༣ ཤང་ཤང་གཏེ་བོའི་
མོ་མེན་རྫོང། ༧༤ལྷོ་བདུད་དྲི་བསང་རྫོང་། ༧༥མཉམ་ཉིད་གུ་ཡང་རྫོང་།
༧༦སྟོད་བདུད་ཟངས་རྫོང། ༧༧འཁོར་ལོ་མུ་ཏིག་ཤེལ་རྫོང་། ༧༨ གངས་
དཀར་སེང་གེའི་རྫོང་། ༧༩ ཨུ་ཏའི་བཻ་ཌཱུརྱ་རྫོང་། ༨༠ཟངས་གླིང་སྣ་ཚོགས་
རྫོང་། ༨ ༡གཟའ་ ཧོར་ ཕུན་ ཚོགས་ རྫོང་། ༨༢སེམས་ གྲུ་ ཤེས་ བྱ་ རྫོང་།
328



༨ ༣འདྲེ་མོའི་དར་ཟབ་རྫོང་། ༨༤བདུད་སྲིན་གོ་ཁྲབ་རྫོང་། ༨༥སྲིན་པོའི་ཐུ་
ལུམ་རྫོང་ ༨༦སྟོང་ཉིད་མགུར་རྫོང་། ༨ ༧འུག་པའི་ལྟས་ངན་འཛོམས་
རྫོང་། ༨༨མུ་སྟེགས་ཉི་ ཤུའི་དཔའ་ རྫོང་། ༨༩ གཟུགས་སྐུ་མྱ་ངན་རྫོང་།
༩༠འཛམ་གླིང་འདྲ་མིན་གཡུལ་རྒྱལ་རྫོང་། ༩ ༡མཛེས་མའི་སྙན་འགྱུར་རྫོང་།
༩༢ ཐབས་ཤེས་ཟུང་འཇུག ། ༩ ༣འདན་མའི་མགུར་རྫོང་། ༩༤ངོ་མཚར་
སྙན་གྲགས་རྫོང་། ༩༥བྱང་ཀ་ལ་ཚ་རྫོང་། ༩༦ཕྱུར་ཁུ་དར་རྫོང་། ༩ ༧སེང་
རོང་ལྕགས་རྫོང་། ༩ ༨ སྟོད་རྫོང་། ༩༩འབེ་ཟླ་གཡུ་རྫོང་། ༡༠༠རྨ་རུ་ཁྱུང་
རྫོང་། ༡༠ ༡རྒྱ་གར་ཆོས་རྫོང་། ༡༠༢མེ་འབྲུག་ནང་རྩོད། ༡༠༣མཐའ་
བདུད། ༡༠༤རྒྱ་ནག་ཁྲབ་རྫོང་། ༡༠༥ཆུ་གླིང་གོ་རྫོང་། ༡༠༦མི་ཉག་ལི་
རྫོང་། ༡༠༧ཟི་ར་གཡུ་རྫོང་། ༡༠༨ ཨ་ཡན་གཉན་ར་རྒྱལ་པོ། ༡༠༩ ལྷོ་
བདུད་སྲིན་པོ་མགོ་ དགུ། ༡༡༠ནུབ་བདུད་ཕུར་པ་རྐང་ གཅིག ༡༡ ༡བྱང་
བདུད་ཐེའུ་རང་རྐང་གཅིག ༡ ༡༢ གོར་ཁ་སྨན་རྫོང་། ༡ ༡༣ ཤར་ཟི་མིའི་རྟ་
གཡང་། ༡ ༡༤ཞབས་གླིང་། ༡༡༥ཏི་སིའི་མཚོན་གཡང་། ༡༡༦ཟེར་མ་
སྟག་གཞུ་རྒྱལ་པོ། ༡ ༡༧བྷ་ཀ་ལ་འཕྲུལ་གྱི་རྒྱལ་བོ། ༡ ༡༨ ཀླུ་ཡི་ནོར་གཏེར།
༡༡༩རོང་ཚ་འཁྲུངས་རབ། ༡༢༠ཟི་ལིང་མདེལ་རྫོང་། ༡༢ ༡རྨུ་རྒོད་གྱི་
རྫོང་། ༡༢༢འུ་ཟི་ཇ་རྫོང་། ༡༢ ༣རྒྱ་མཚོའི་དུང་དཀར་རྫོང་། ༡༢༤ཏེ་བོའི་
སྲམ་རྫོང་། ༡༢༥མགྲིན་པའི་ཕི་ཝང་རྫོང་། ༡༢༦སྡོད་ཧོར་གུར་ནག་འདྲེ་
འདུལ། ༡༢༧ཧོར་ནང་པའི་ཤན་པ་བཀུག་པ་། ༡༢༨ དབུས་གཙང་ཆོས་
རྫོང་། ༡༢༩ རི་ མ་ ལ་ ཡི་ སྨན་ རྫོང་ ༡༣༠སམ་ པོ་ རི་ ཡི་ གཏེར་ རྫོང་།
༡༣ ༡གསེར་པ་ཆུ་བཅུད་གཡང་རྫོང་། ༡༣༢སྒ་སྟོད་ཇོ་བོའི་གསེར་རྫོང་།
༡༣༣དངོས་མེད་ ཨ་ བསེའི་ གཡུ་ རྫོང་། ༡༣༤བྲ་ སྒྲིལ་ ཡབ་ ཀྱི་ ས་ རྫོང་།
༡༣༥སྲིན་མཚོན་ དམར་ པོའི་ ཁྲབ་ རྫོང་། ༡༣༦ཁ་ ཤ་ རྒྱལ་ པོའི་ ར་ རྫོང་།
བཅས་པོད་མིང་རྣམ་གྲངས་མི་འདྲ་བ་ ༡༣༦ཡོད་པ་དེ་ནི། དཔེ་རྙིང་མེད་ལ་
329



ཡིག་ཐོག་ཏུ་འགོད་རྒྱུར་ལུས་པ་སྟེ། སྒྲུང་མཁན་གྱི་ངག་ཁྲོད་དུ་མཆིས་པ་ཤ་
སྟག་ལགས་པས། དེ་ལས་མང་དག་ཅིག་ཞིང་ཆེན་གཞན་གྱི་གླིང་སྒྲུང་ལས་
ཐོན་པས་ཡི་གེ་ཕབ་ཟིན་པ་སྨོས་མེད་ཀྱང་དཔྱད་གཞི་ལག་སོན་མ་བྱུང་བས།
ཡི་གེར་ཕབ་རྒྱུའི་དཀར་ཆག་གྲས་སུ་བཀོད་པ་ཐུགས་འཇགས་ཞུ། དེའི་སྒྲུང་
གི་འབོར་ཚད་ནི་ད་ཕན་སྒྲུང་མཁན་གྱིས་གསུངས་པ་བཞིན་ཡི་གེར་ཕབ་པའི་
ཉམས་མྱོང་ལ་གཞིགས་ཏེ་ཚོད་དཔག་བྱས་ན་པོད་གྲངས་རེར་ཆ་སྙོམས་ཡིག་
འབྲུ་ཁྲི་༣༧རེ་ཉུང་མཐར་ཡང་ཡོད་ངེས་ཚེ། ཡི་གེར་འབེབས་རྒྱུའི་གླིང་སྒྲུང་གི་
དཀར་ཆག་དཔེ་མིང་མི་འདྲ་བ་ ༡༣༦ལ་ཧ་ལམ་ཡིག་འབྲུ་ཁྲི་༥༠༣༢ཡོད་ངེས།
དེས་ན་མིག་སྔར་ཤེས་རྟོགས་ཐུབ་པའི་སྒྲུང་མཁན་གྱི་ངག་ཁྲོད་ཁོ་ནར་ལུས་
པའི་སྒྲུང་སྣ་མི་འདྲ་བ་༡༣༦གི་སྟེང་དཔེ་སྐྲུན་ཟིན་པའི་སྒྲུང་སྣ་༤༩ དང་། སྒྲུང་
མཁན་གྱིས་གསུངས་པ་བཞིན་ཡི་གེར་ཕབ་ཟིན་པའི་སྒྲུང་སྣ་མི་འདྲ་བ་༤༢དེ་
བསྣན་ཚེ། དཔེ་མིང་མི་འདྲ་བའི་གླིང་སྒྲུང་སྒྲུང་སྣ་༢༢༧གྱི་དཀར་ཆག་སྒྲིག་རྒྱུ་
ཡོད་པས། དེར་ཉུང་མཐར་ཡང་སྒྲུང་སྣ་མི་འདྲ་བ་༢༢༧་ཡོད་ཅེས་ཁ་ཚོན་
གཅོད་པར་ནུས་སོ། །
བརྒྱད་པ། སྒྲུང་བའི་རིགས་བྱེ་བྲག་ཏུ་བཤད་པ།
ད་ལྟ་མདོ་དབུས་ཁམས་གསུམ་ཡོངས་སུ་བཤད་ན་ཁར་བདེ་ཞིང་ཉན་
ན་རྣ་བར་སྙན་པ། གཞན་ཡིད་ཅིག་ཅར་དུ་འགུག་ཅིང་བརྗོད་དོན་ཕུན་སུམ་
ཚོགས་པའི་སྒྲུང་ ང་་བགྲེས་གཞོན་རིགས་མང་པོ་ཡོད་ ང་་ཞིག་ཡོད་པ་ལས།
----
--
གླིང་སྒྲུང་གི་དཔྱང་གདམ་དཔྱིད་ཀྱི་ཕོ་ཉའི་དབྱངས་རྟ།
ཤོག་ངོས་༢༠༤ནས་༢ ༡ ༡ན་
，
གསལ།
330



ཁོང་རྣམ་པའི་ཁྲོད་དུ་བཤད་ན་རྫོགས་རྒྱུ་མེད་པའི་བབས་སྒྲུང་གི་རིགས་དང་
བྲིས་ན་ཚར་རྒྱུ་མེད་པའི་གཏེར་སྒྲུང་གི་རིགས། ཐམས་ཅད་ཆོས་ཀྱི་བརྡ་རུ་
ཤར་བ་དག་སྣང་གི་སྒྲུང་། ཆོས་ཀུན་རྟོག་པའི་རྒྱུད་ལ་སྒྲུང་གི་ཚུལ་དུ་ཅིག་ཅར་
སྣང་བའི་རྟོག་པ་ཉམས་ཤར་གྱི་སྒྲུང་། གང་འདོད་གསལ་ལེར་ཤར་བའི་པྲ་
སྒྲུང་གི་རིགས། ཕ་ཚ་བུས་སྤེལ་བའི་བརྒྱུད་སྒྲུང་གི་རིགས། དེ་མིན་ད་དུང་
ཐོས་སྒྲུང་དང་བསླབ་སྒྲུང་ཐང་སྒྲུང་བཅས་རིགས་མང་པོ་ཞིག་མཆིས་པ་ལས་
སྐབས་བབ་ཀྱི་གཙོ་བོ་རྣམས་དོན་ཚན་འགར་བགོས་ཏེ་རིམ་པ་ལྟར་བརྗོད་ན་
འདི་ལྟ་སྟེ།
གཅིག བབས་སྒྲུང་།
འབབ་སྒྲུང་ངམ་བབས་སྒྲུང་བྱ་བ་ནི་བོད་ཀྱི་ཆོས་ལུགས་ཀྱི་ལྷ་འབེབ་
པའི་ཆོ་ག་དང་འབྲེལ་བ་ཡོད་དེ། ། སྔོན་རྒྱ་གར་ཡུལ་ནས་སློབ་དཔོན་པདྨ་
འབྱུང་གནས་དང་མཁན་ཆེན་བོ་དྷི་ས་ཏཱ་གཉིས་སྤྱན་དྲངས་ཏེ་བསྟན་པ་སྤེལ་
ནས་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལས་ཁང་བཞེངས་
སྐབས་རྒྱལ་པོ་ཆེན་པོ་བཞི་སོགས་མིའི་ཁོག་ཏུ་བརླམས་ཏེ་ལུང་བསྟན་བྱེད་དུ་
བཅུག་ཚུལ་ རྔ་ བཞེད་ དུ་ གསལ་ ལ། ཐུའུ་བཀྭན་གྲུབ་ མཐའ་ ལས་ ཀྱང་།
གཉའ་ཁྲི་བཙན་པོ་ནས་རྒྱལ་རབས་དྲུག་པ་ཁྲི་ལྡེ་བཙནཔོའི ( གདགས་ཁྲི་
བཙན་པོ)དུས་སུ་དབུས་སམ་ཤོད་ལོན་བྱ་བར་རུས་གཤིན་ཡིན་པའི་བྱིས་པ་
ལོ་བཅུ་གསུམ་ལོན་པ་ཞིག་འདྲེས་མི་ལོ་བཅུ་གསུམ་གྱི་བར་བོད་ཁམས་ཐམས་
ཅད་དུ་ཁྲིད་ནས་ལོ་ཉི་ཤུ་རྩ་དྲུག་ལ་མིའི་ནང་དུ་མ་ཚུད་པ་ལ། མི་མ་ཡིན་གྱི་
ནུས་པས་ཡུལ་འདི་དང་འདི་ལྟ་བུ་ན་ལྷ་འདྲེ་འདི་དང་འདི་ལྟ་བུ་ཡོད་པས་
གནོད་འདི་དང་འདི་ལྟ་བུ་བྱེད། དེ་ལ་གསོལ་མཆོད་དང་། ཡས་སྟགས་
331



གཏོང་ལུགས་འདི་འདྲ་བྱས་པས་ཕན་ཟེར་བ་སྣ་ཚོགས་ཤེས་པ་བྱུང་། ཞེས་
ལྷ་མེའི་ཁོག་ཏུ་བརླམས་ནས་ལྷ་འབེབས་སྲོལ་སྔ་མོ་བོད་འདི་སྒྲུང་ལྡེའུ་བོན་
གསུམ་གྱིས་སྲིད་སྐྱོང་བའི་དུས་ནས་ཡོད་པ་ཤིག་ཡིན། སྤྱི་ལོ་དུས་རབས་བཅུ་
བདུན་པའི་སྨད་ཀྱི་ཆར། དེ་སྔའི་བོད་ས་གནས་སྲིད་གཞུང་འགོ་ཚུགས་པ་
ནས་བཟུང་། གཞུང་ཕྱོགས་ཀྱིས་གཞུང་བསྟེན་སྲུང་མ་གནས་ཆུང་འཕྲིན་ལས་
རྒྱལ་པོ་དང་། ལ་མོ་ཚངས་བ། བསམ་ཡས་ཙིའུ་དམར། འབྲས་སྤུངས་
བསྟན་མ། དགའ་ལྡན་གནས་སྲུང་སོགས་སྐུ་རྟེན་ཕབ་སྟེ། བོད་སྡེ་བ་གཞུང་
གི་ཆབ་སྲིད་དང་དམག་དོན་སོགས་བྱ་བ་གལ་ཆེན་རྣམས་ཆོས་སྐྱོང་གིས་ལུང་
བསྟན་ཏེ་ཐག་གཅོད་བྱེད་པ་རེད། དེ་ཡང་གཞུང་བསྟེན་སྲུང་མ་གནས་ཆུང་
འཕྲིན་ལས་རྒྱལ་པོའི་སྐུ་རྟེན་འཚོལ་སྐབས། སྔར་སྲོལ་ལྟར་རྟགས་དང་རྟེན་
འབྲེལ་སྣ་ཚོགས་བརྟག་པ་ལས་གཞན། ལྕགས་ཀྱི་ལྷམ་ལྗིད་མོ་གྱོན་དུ་བཅུག་
སྟེ་ཐོག་ཁང་ཀླད་ནས་ཡར་རྒྱུག་མར་རྒྱུག་བྱེད་དུ་འཇུག་པ་དང་། གསེར་བླུད་
དེ་ཕྱིར་སྐྱུགས་སུ་འཇུག་པ་སོགས་ཐབས་སྣ་ཚོགས་ཀྱི་སྒོ་ནས་སྐུ་རྟེན་འཁྲུལ་
མེད་ཡིན་མིན་ཉམས་ཚོད་བགམ། གཞན་སྐུ་རྟེན་པ་ལྷ་འབེབས་སྐབས་མགོར་
ལྕགས་ཀྱི་རྨོག་ཞྭ་དང་ལུས་ལ་ཁྲབ་ཆས་བསྐོན། གལ་སྲིད་ལྷ་ངོ་མ་ཞིག་ལུས་ལ་
ཞུགས་རྒྱུ་མེད་ཚེ་ཁྲབ་མོག་སོགས་ལྷ་ཆས་རྣམས་ཆེ་དྲགས་པ་མིན་ན་ལྗིད་
དྲགས་པས་ལུས་ཀྱིས་མི་ལྕོགས་པར་བཤད་ཅིང་། དོན་དག་གལ་ཆེན་ལ་ཐུག་
ནས་སྐུ་རྟེན་འབབ་སྐབས། སྤྱིར་སྟངས་སམ་ཊའི་སྟེང་ཡི་གེ་འབྲི་བའམ།
ཡང་ན་རྟགས་དང་མཚན་མ་མཚོན་པའི་རི་མོ་སྣ་ཚོགས་ཤར་མར་བྲིས་པ་སྐུ་
མདུན་པས་དེ་དོན་ཇི་བཞིན་འགྲེལ་བརྗོད་བྱ་དགོས་ཟེར། ཤར་༧སྐལ་ལྡན་རྒྱ་
མཚོ་སྐུ་ཕྲེང་དྲུག་པ་སྐལ་ལྡན་བློ་བཟང་བསྟན་པའི་རྒྱལ་མཚན་མཆོག་ནི་རྒྱལ་
]
《 ཐུའུ་བཀཱན་གྲུབ་མཐའ།》 ཤོག་ངོས་༣༨༠ན་གསལ།
332



སྲས་ངག་དབང་ཐོགས་མེད་བསྟན་འཛིན་རྒྱ་མཚོ་དང་སྐུ་རྟེན་པ་རྒྱལ་ཆེན་ཤུག་
ལྡན་གཉིས་ཞལ་མཐུན་པ་ལྟར་ཐག་གིས་བཅད་པ་ཡིན་ཏེ། ཕྱག་ན་པད་མོ་
ཡབ་རྗེ་སྐལ་ལྡན་རྒྱ་མཚོའི་སྐྱེས་པ་རབས་ཀྱི་རྒྱུད་གསང་གསུམ་སྣང་བའི་སྒྲོན
མེ་ཞེས་བྱ་བ་ལ། རྒྱལ་ཆེན་གིས་ཐག་གིས་བཅད་པའི་སྔ་ནུབ། མཁར་གོང་ཚེ་
བརྟན་རྒྱ་མཚོའི་རྣམ་སྤྲུལ་རྐ་སར་ལྷ་བྲིས་པ་བྱང་ཆུབ་རབ་གསལ་དང་ བྱང་
རྩེ་མཁན་པོ་འཇམ་དབྱངས་རྒྱ་མཚོ་གཉིས་ལྷན་དུ་བཞུགས་པ་ལས། ཕྱི་མའི་
མཚན་ལམ་དུ་མི་ནག་འཇིགས་ཆགས་ཤིག་འོངས་ནས་རྡོག་དོ་བརྒྱབ་སྟེ་ཉལ་
མ་འདུག་པར་ལོངས་ཤིག་ཟེར་བ་བྱུང་བས་ཐུགས་ཅུང་སྔངས་ཏེ། ལྷ་བྲིས་
པར་སྦྲན་ནས་རྣམ་པ་གཉིས་ནམ་མ་ལངས་པར་དབང་དྲག་ལྕོག་ཏུ་ཕེབས་
སྐབས། སྐུ་ཁོག་པ་ཡང་རྨི་ལམ་ད་མཐུན་བྱུང་བས་ཉལ་མ་བདེ་བར་ཆས་སུ་
ཞུགས་ནས་རྣམ་པ་གཉིས་ཕེབས་པ་དང་མཉམ་དུ་སྐུ་བབས་ཏེ་ཡར་ཨང་ཀི་
འབུལ་མ་དགོས་པར། མ་ལྷ་མོའི་རྗེས་བཟུང་དངོས་གྲུབ་ལྷ། ། བུ་དཀོན་
མཆོག་རྗེས་བཟུང་དཀོན་མཆོག་སྐྱབས། ། དེ་འཕྲལ་གྱི་དོགས་པ་སྤངས་བའི་
བུ། །གཅེས་འཛིན་གྱི་འདུན་མས་ཚེར་བསྔགས་ན། ། རྒྱལ་བསྟན་པ་ཉིན་
མོའི་འོད་སྣང་སྤྲོ། །ཞེས་ལུང་ཕེབས་ཏེ་ཡི་གེ་ལའང་ཆོས་སྐྱོང་རང་ནས་ཕྱག་
བདར་ནས་དམ་རྒྱ་མཛད། །ཅེས་འཁོད་གསལ་ལྟར། སྐབས་འདིའི་རྒྱ་ཆེན་
ཤུགས་ལྡན་གྱི་སྐུ་རྟེན་པས་བྲི་གནང་མཛད་པའི་ཚིགས་སུ་བཅད་པ་དེའི་དོན་
ནི། མ་ལྷ་མོའི་མིང་ཅན་ལ་ལྷ་དང་མཁའ་འགྲོས་རྗེས་སུ་བཟུང་བ་བུ་དཀོན་
མཆོག་སྐྱབས་ཏེ། ཐད་ཀར་ཁོང་སྐུ་ན་ཕྲ་དུས་ཀྱི་སྐྱ་མིང་གིས་བཟུང་ནས། དེ་
ཉིད་ཡིན་མིན་གྱི་ཐེ་ཚོམ་དང་དོགས་པ་ཡོངས་སུ་དོར་ཏེ་བསྟན་པ་དང་སེམས་
《 ཕྱག་ན་པད་མོ་ཡབ་རྗེ་སྐལ་ལྡན་རྒྱ་མཚོའི་སྐྱེས་པ་རབས་ཀྱི་རྒྱུད་གསང་གསུམ་སྣང་བའི་
སྒྲོན་མེ་》ཞེས་བྱ་བ་ལ། ཤོག་ངོས༣༢ ༣ལ་གསལ།
333



ཅན་གྱི་སྐྱབས་དང་དཔུང་གཉེན་ཡིན་པར་གཅེས་སུ་བཟུང་ནས་དགའ་བ་དང་
མོས་པས་ཆེར་བསྔགས་ཚེ་རྒྱལ་བསྟན་ཉི་མའི་འོད་སྣང་འདི་ཕྱོགས་ནས་ཕྱོགས་
མཚམས་ཀུན་དུ་སྤྲོ་བ་ཡིན་ནོ་ཞེས་གསལ་བར་བསྟན་པ་ལྟར། སྐུ་རྟེན་གྱི་ལུས་
ལ་ལྷ་དང་ཆོས་སྐྱོང་སོགས་གང་རུང་ཞུགས་ནས། ལུང་བསྟན་དང་ལྷའི་ཐུགས་
འདུན་བསྒྲགས་པའི་སྣང་ཚུལ་འདི་སྔ་མོ་ནས་བོད་རྒྱུད་ནང་བསྟན་ནམ་བོད་
ཆོས་སོགས་ལ་དར་བས། གེ་སར་སྒྲུང་གི་འབབ་སྒྲུང་ཡང་དེ་ལས་འཕེལ་བ་
ཞིག་ཡིན། །དེར་གེ་སར་གྱི་འབབ་སྒྲུང་ནི་སྒྲུང་པ་ཉིད་ལྷའམ་ཆོས་སྐྱོང་དུ་གྲུབ་
པའི་གེ་སར་གྱི་སྐུ་རྟེན་ལྟ་བུར་གྱུར་ནས། ཁོང་ཚོས་བཤད་པའི་སྒྲུང་ནི་གེ་སར་
དངོས་ལུས་སུ་ཞུགས་པའམ་གེ་སར་གྱི་བཀའ་བཞིན་སྒྲུབ་པ་ཡིན་པར་གསལ་
བས་། དོན་དུ་ཁོ་ཚོས་སྒྲུང་བཤད་པའི་དུས་སུ་ལྷ་གོང་ནས་བཤད་པ་ཞིག་ཡིན།
དེ་ལ་སྣང་ཚུལ་འགའ་ཡོད་པ་འདི་ལྟར། གཅིག་སྒྲུང་འབབ་པའི་སྐབས་སུ་ལུས་
ལ་ཞུགས་པའི་ལྷ་དེས་ཁོ་ཚོའི་ཡིད་སེམས་གཉིས་ལ་ཁ་ལོ་བསྒྱུར་བཞིན་ཡོད་
པས་ཁོ་ཚོའི་ལུས་པོ་དབང་མེད་དུ་འདར་ཞིང་བཤད་པའི་སྒྲུང་ལ་རང་གིས་ཚོད་
འཛིན་མི་ཐུབ་པ། དཔེར་ན་༢༠༡༠ལོར་ཡུལ་ཤུལ་འབྲི་སྟོད་རྫོང་དུ་གེ་སར་གྱི་
རིག་གཞུང་གྲོལ་མོལ་ཚོགས་འདུ་བསྡུས། ཚོགས་འདུའི་མཇུག་ཏུ་བདག་དང་
ལས་གྲོགས་འགས་ཡུལ་དེ་གའི་སྒྲུང་པའི་རིགས་ལ་བཅར་འདྲི་བྱས། ཉིན་
འགའི་རིང་ལ་སྒྲུང་པ་བཅུ་ལྷག་ལ་བཅར་འདྲི་བྱས་པའི་ཁྲོད་དུ་སྒྲུང་པ་ལོ་ན་
ཅུང་ཕྲ་བ་ཞིག་ཡོད་པ། ཚོགས་གྲལ་དུ་སྒྲུང་ང་་གཞན་པས་སྒྲུང་བཤད་དུས་ཁོ་
ཡི་ལུས་པོ་འགུལ་སིག་སིག་བྱེད་པ་དང་། ལུས་ལ་རྔུལ་ཆུ་ཐོན་པ། རང་དབང་
མེད་པར་སྒྲུང་བཤད་གྲབས་བྱེད་པ་ཞིག་ཡོད་པ་དེ་ཁོ་རང་གིས་བཤད་པ་དང་
མཐུན་པར་དངོས་ནས་འབབ་སྒྲུང་གི་ཁོངས་སུ་གཏོགས་པར་ངེས་ཤེས་ཐོབ།
འབབ་སྒྲུང་གི་སྒྲུང་པས་སྒྲུང་བཤད་སྐབས་སྤྱིར་བཏང་ཡིན་ན་སྒྲུང་ཞྭ་མནབས་
ཤིང་སྒྲུང་ཆས་གསོལ་དགོས། སྔོན་གནས་ཆུང་རྒྱལ་པོས་ལྷ་འབེབས་དུས་སུ་
334



ངེས་པར་དུ་སྐུ་ལ་ལྷ་ཆས་ཞུགས་དགོས་ཞིང་གལ་ཏེ་སྒྲུང་ཆས་མ་ཞུགས་ན་ལྷ་
འབེབས་མི་ཐུབ་པ་བཞིན། འབབ་སྒྲུང་ལ་ཡང་སྒྲུང་འབབ་པའི་སྐབས་སུ་སྒྲུང་
ཆས་གསོལ་དགོས། སྒྲུང་པ་གྲགས་ཅན་ཚེ་དབང་འགྱུར་མེད་ལྟ་བུ་མཚོན་ན།
མི་ཀུན་ཀྱིས་ཁོ་ལ་འབབ་སྒྲུང་གི་སྒྲུང་པ་ཡིན་པར་འདོད་ཀྱང་། ཁོང་གིས།
ཁྱེད་ཚོས་ང་ལ་བབ་སྒྲུང་ཟེར་ཀྱིན་འདུག་ཀྱང་། ང་ནི་བབ་སྒྲུང་ཟེར་བ་མིན།
བབས་སྒྲུང་ཟེར་བ་ནི་ལྷ་ཞུགས་པའི་སྒྲུང་མཁན་ལ་ཟེར། བབས་སྒྲུང་གི་སྒྲུང་
མཁན་ཡང་དག་ཞིག་ཡིན་ན་སྒྲུང་ཞྭ་གྱོན་མ་གཏོགས་ སྒྲུང་བཤད་མི་ཐུབ།
སྒྲུང་ཞྭ་གྱོན་སྐབས་ཞྭ་མོ་དེར་བརྟེན་ནས་ཨ་འཛོམས་ཞུགས་ཀྱིན་ཡོད། དེའི་
དུས་སྒྲུང་གང་ཞིག་བཤད་དགོས་པ་ཐོགས་པ་མེད་པར་ ཤོད་ཐུབ་པ་དང་།
སྒྲུང་ཞྭ་མེད་ན་ཆ་ཚང་བའི་སྒྲུང་ཞིག་ཤོད་དཀའ། བཤད་ཚུལ་ལྟར་ན། ཆབ་
མདོ་ཁུལ་སྨར་ཁམས་རྫོང་ཁོངས་ཀྱི་སྒྲུང་མཁན་ཚེ་རྒྱལ་བྱ་བ་ནི་ཁྱད་ཆོས་དེ་
ལྟར་ཡོད་པའི་སྒྲུང་མཁན་ཞིག་ཡིན་པར་གྲགས། རིག་གནས་གསར་བརྗེ་སྔོན་
ལ། ཁོང་ལ་སྒྲུང་ཞྭ་ཞིག་ཡོད་པ་དང་སྒྲུང་ཞྭ་གྱོན་པའི་དུས་གླིང་སྒྲུང་འཁོན་
ཐོགས་མེད་པར་ཤོད་ཐུབ་པ་དང། སྒྲུང་ཞྭ་མེད་ན་གླིང་སྒྲུང་ཤོད་མི་ཐུབ་ཟེར།
རིག་གནས་གསར་བརྗེའི་སྐབས་སུ། ཁོང་གི་བཟའ་ཟླས་ སྒྲུང་ཞྭ་དེ་མེར་
བསྲེགས་པ་དང་རྐྱེན་སྣ་ཚོགས་ལས་བར་སྐབས་ཤིག་སྒྲུང་ཤོད་མཚམས་འཇོག་
དགོས་བྱུང༌། དེང་དུས་ཁོང་གི་ལག་པར་དཔེ་དེབ་བམ་དངོས་པོ་ཞིག་མ་
བཟུང་ན་སྒྲུང་ཡང་དག་ཞིག་ཤོད་མི་ཐུབ་པར་བརྗོད་པར་གྲགས་ལ། སྒྲུང་
མཁན་བསམ་འགྲུབ་ཀྱིས། དེ་སྔོན་ནགས་ཤོད་སྟག་ལྷ་སྒྲུང་མཁན་ཞེས་སྐྲ་
རལ་པ་ལྟག་རྒྱབ་ཏུ་ཉིལ་ཞིང་སྤྱི་གཙུག་ལ་ཛམ་ལྷའི་འདྲ་སྐུ་མཐེ་བོང་ཙམ་ཞིག་
ཉིན་མཚན་འབརླ་མེད་འདོགས་བཞིན་ཡོད་པའི་སྒྲུང་པ་ཞིག་གི་མདུན་ནས་
སྒྲུང་ཉན་མྱོང་ཡོད་པས། ཁོང་གིས་སྒྲུང་གསུངས་པའི་དུས་ཡིན་ཅིག་མིན་
གཉིས་སྒྲུང་ཞྭ་གྱོན་ཞིང་འདུག་ལ། སྒྲུང་ཞྭ་དེ་མ་གྱོན་ན་སྒྲུང་ཤོད་མི་ཐུབ་པ་
335



གསུངས་ཀྱིན་འདུག་ཞེས་གསུངས་1 བཞིན་ནོ། ཡིན་ནའང་དེ་མཐའ་གཅིག་
ཏུ་མ་ངེས་ཏེ་དཔེར་ན་ཡུལ་ཤུལ་ཁུལ་གྱི་སྒྲུང་པ་ཟླ་བ་གྲགས་པ་ལྟ་བུ་ཡིན་ན།
ཁོང་འབབ་སྒྲུང་ཡིན་ཤ་སྟག་ཡིན་ཡང་སྒྲུང་བཤད་པའི་དུས་སུ་སྒྲུང་ཆས་མ་
གསོལ་ཡང་ཆོགགཞན་ཡང་སྒྲུང་པ་ཚེ་དབང་འགྱུར་མེད་ཀྱིས་གསུངས་པའི་ཨ་
འཛོམས་བྱ་བ་དེ་གེ་སར་དང་འབྲེལ་བ་ཡོད་པའི་སྒྲུང་ལྷའམ་ལྷ་འབེབས་པའི་སྐུ་
རྟེན་ལྷ་བ་ལྟ་བུ་ཞིག་ཡིན་བསམ་སྟེ། ཧོར་གླིང་གཡུལ་འགྱེད་ཀྱི་སྨད་ཆར།
སྐྱེས་ཡག་བཙོག་མེད་ལེའི་འཛོམས་པ་ གསུམ། ། བང་རིང་ཐུང་མེད་ ལེའི་
འཛོམས་པ་གསུམ། ། ཤ་ཚོ་འཇུད་མེད་ལེའི་འཛོམས་པ་ གསུམ། །ཞེས་གེ་
སར་རྒྱལ་པོ་འཛོམས་པ་ སྤུན་གསུམ་ལ་ སྤྲུལ་ནས་ཧོར་གུར་དཀར་ལ་ སྤྲེལ་
མགྱོགས་བྱས་པ་དང་། འབྲུག་མོས་དྲི་བ་བླངས་པ་བཞིན་འཛོམས་པའི་ཞྭ་ལ་
བཤད་པ་བྱས་ཚུལ་བཀོད་ཡོད། སྒྲུང་ཞྭ་ནི་སྒྲུང་པའི་སྒྲུང་ཆས་གལ་ཆེན་ཞིག་
ཡིན་པས་སྒྲུང་ཞྭའི་བཤད་པ་ནི་ཁྱད་ཆོས་ལྡན་པ་ཞིག་ཡིན། མངའ་རིས་ཁུལ་
གྱི་ལྷ་བའི་ལྷ་ཞྭ་དང་སྒྲུང་ཞྭ་གཉིས་ཧ་ཅང་འདྲ་བར་གྲགས་པས། འབབ་སྒྲུང་
གི་སྒྲུང་པར་མཚོན་ན་སྒྲུང་ཞྭ་ནི་མེད་དུ་མི་རུང་བ་ཞིག་ཡིན་ལེ་ཆེ།
དེ་ཡང་འབབ་སྒྲུང་གི་སྒྲུང་པ་དེ་སེམས་ལ་གསལ་བོར་ངེས་སླད་འདིར་
སྒྲུང་པ་ཟླ་བ་གྲགས་པའི་གནས་ཚུལ་བརྩམས་ཆོས་གཞན་ལས་བཏུས་ཏེ་བཀོད་
པ་འདི་ལྟར།
， 《 གླིང་སྒྲུང་གི་དཔྱད་གཏམ་དཔྱིད་ཀྱི་ཕོ་ཉའི་དབྱངས་རྟ།》 པདྨ་ལུང་རིག་འཛིན་གྱིས་
བརྩམས། ཤོག་ངོས ༡༠༨ནས༡ ༡༠་གསལ།
336



སྒྲུང་མཁན་ཟླ་བ་གྲགས་པ་ལགས།
དེ་ཡང་ད་ལོ་ཕོ་ལོ་དྲུག་གསུམ་བཅོ་བརྒྱད་ཡིན་པའི་ན་གཞོན་སྒྲུང་པ་ཟླ་
བ་གྲགས་པ་ནི། མཚོ་སྔོན་ཞིང་ཆེན་ཡུལ་ཤུལ་ཁུལ་རྫ་སྟོད་རྫོང་གི་མི་ཡིན། ཁོ་
རང་བྱིས་ལོ་བདུན་བརྒྱད་ཀྱི་རྐང་ལམ་ཕྲ་མོའི་སྟེང་དུ་རྐང་པ་སྤོས་པ་ནས་
དབྱར་དགུན་སྟོན་དཔྱིད་མེད་པར་རྟ་ནོར་ལུག་གསུམ་གྱི་རྗེས་དེད་ནས་ཉི་མ་
ཕུད་པ་ལས་རིག་གནས་སྦྱོང་བའི་སློབ་གྲྭའི་སྒོ་མོ་རུ་ཐེངས་གཅིག་ཀྱང་འཛུལ་
མ་མྱོང་ལ། ཁོའི་ཁྱིམ་རྒྱུད་ནང་དུའང་མི་རབས་ནས་མི་རབས་ལ་གླིང་རྗེ་གེ་
སར་རྒྱལ་པོའི་སྒྲུང་བཤད་ཤེས་མཁན་གྱི་སྒྲུང་པ་གཅིག་ཀྱང་བྱུང་མ་མྱོང་། ཁོ་
རང་ཕོ་ལོ་བདུན་གཉིས་བཅུ་བཞི་ལ་སོན་པའི་ལོ་དེའི་ཉིན་ཞིག་རི་མགོར་
ཕྱུགས་འཚོ་སྐབས། ཅི་ཡིན་འདི་ཡིན་མ་ཤེས་པར་བདེ་མོ་གཉིད་ཀྱི་འཇིག་
རྟེན་དུ་ཤོར་སོང་། སྐབས་དེར་སྒྲ་འཛིན་རྣ་བས་རྟ་ཕོ་མང་པོའི་འཚེར་རྒྱང་
དང་ཁྲབ་རྨོག་དང་མདའ་གྲི་མདུང་ གསུམ་ གྱི་ སིལ་ སྒྲ་ ཐོས་པར་མ་ཟད།
འདྲེན་བྱེད་མིག་གིས་སྤང་ལྗོངས་ཡངས་ཤིང་ཆེ་བ་ཞིག་གི་དཀྱིལ་དུ་ཁྲབ་རྨོག་
འཁོར་གསུམ་བསྐོར་བའི་དམག་མི་སྟོང་ཕྲག་མང་པོ་ཞིག་གིས་མདའ་གྲི་མདུང་
337



གསུམ་བཟུང་ནས་ཡར་རྒྱུག་མར་རྒྱུག་བྱེད་བཞིན་ཡོད་པ་མཐོང་ཞིང་། དེ་
དག་ལས་གྱོན་པ་དང་སྨ་ར་ལ་སོགས་དུང་ལྟར་དཀར་བའི་རྒན་པོ་ཞིག་ཁོ་བོའི་
ལོགས་སུ་ཕེབས་ཡོང་ནས་འདི་སྐད་དུ། ཨ་རོགས་བྱིས་པ། ཉོན་དང་བདག་
ལ་ཐུན་མོང་མ་ ཡིན་ པའི་ ཤེས་བྱའི་ནུས་པ་ཁྱད་ པར་ ཅན་ གསུམ་ཡོད་དེ།
དགུང་སྔོན་ནམ་མཁའི་བྱ་དང་བྱིའུའི་སྐད་སྣ་ཚོགས་གོ་ཐུབ་པ་དང་གཅིག
དོག་མོ་ས་ཡི་རི་དྭགས་དང་འབའ་འབུའི་སྐད་ཅི་རིགས་གོ་ཐུབ་པ་དང་གཉིས།
གླིང་རྗེ་གེ་སར་རྒྱལ་པོའི་སྒྲུང་ལ་ཐོགས་པ་མེད་པར་བཤད་ཐུབ་པ་དང་གསུམ་་
བཅས་ཀྱི་ནུས་པ་ཡོད་ལ། དེ་དག་ལས་གཅིག་གི་གདམས་ངག་ལས་ དང་
བསོད་ནམས་ཅན་གྱི་སྐྱེས་བུ་ཞིག་ལ་གནང་ཆོག་པས་དེ་རིང་ཁྱོད་ལ་གནང་
ཆོག་ཅེས་ཟེར། སྐབས་དེར་ཟླ་བ་གྲགས་པས་བདག་ལ་གླིང་རྗེ་གེ་སར་རྒྱལ་
པོའི་སྒྲུང་བཤད་ཤེས་པའི་ གདམས་ངག་དེ་ གནང་རོགས་ཞེས་ཞུས་ ང་་ན།
རྒན་པོ་དེས་ནས་སྤར་བ་གང་ཁོའི་ལུས་སྟེང་དུ་གཏོར་བཞིན་ལག་པས་ཕྱག་རྒྱ་
ལན་འགའ་བྱས་པ་དང་མཉམ་དུ་གར་སོང་ཆ་མེད་དུ་མི་སྣང་བར་གྱུར་། ཟླ་བ་
གྲགས་པ་གཉིད་ལས་སད་རྗེས། ཁོ་ལ་ནད་ལྗིད་མོ་ཞིག་ཕོག་འདུག་པ་དང་།
རྗེས་སུ་རིམ་བཞིན་སེམས་ཁམས་ཇེ་དྭངས་དང་ལུས་ཁམས་ཇེ་བདེ་ལ་སོང་བ་
དང་བསྟུན་ནས། སེམས་སུ་ཕྱི་རོལ་རི་ལུང་དུ་འགྲོ་འདོད་པ་འི་སྣང་བ་ཞིག་
ཉིན་རྒྱུན་འཆར་ཡོང་། དེ་ལྟར་ཟླ་བ་གྲགས་པ་དུས་རྒྱུན་རི་མགོར་སོང་སྟེ་རྟ་
ནོར་ལུག་གསུམ་འཚོ་དུས། གླིང་གི་དཔའ་རྟུལ་ཡིན་ཟེར་བའི་འཇིམ་པའི་མི་
ཆུང་མང་པོ་བཟོ་བར་དགའ་བ་དང་། རིམ་བཞིན་མ་བསླབས་རང་ཤུགས་
ཀྱིས་གླིང་ རྗེ་ གེ་ སར་ རྒྱལ་ པོའི་ སྒྲུང་ བཤད་ ཤེས་ མཁན་ ཞིག་ ཏུ་ གྱུར།
༡༩༩༥ལོར་ཁོ་རང་ཁྱིམ་མི་ཚོ་དང་མཉམ་དུ་སྟོད་ཉི་མ་ལྷ་སར་མཇལ་སྐོར་ལ་
འགྲོ་བའི་ལམ་དུ། དགའ་སྟོན་གྱི་ཚོགས་ཆེན་ཞིག་འཚོགས་ཡོད་པའི་སྟེང་དུ་
རྒན་པོ་ཞིག་གིས་གླིང་རྗེ་གེ་སར་རྒྱལ་པོའི་སྒྲུང་བཤད་བཞིན་ཡོད་པ་དང་འཕྲད་
338



པར། ཟླ་བ་གྲགས་པས་ཀྱང་རང་དབང་མེད་པར་གླིང་རྗེ་གེ་སར་རྒྱལ་པོའི་
སྒྲུང་ཚན་པ་ཐུང་ཐུང་ཞིག་ཁ་ལས་ཤོར་སོང་། སྐབས་དེར་གླིང་སྒྲུང་ལ་ཉན་
མཁན་གྱི་མང་ཚོགས་ཧ་ཅང་མང་པོ་ཞིག་འཚང་ཁ་བཤིག་བཤིག་ངང་ཡོང་ནས་
ཟླ་བ་གྲགས་པས་བཤད་པའི་གླིང་སྒྲུང་ལ་ཉན་པ་དང་། ཡང་ལ་ལས་སྒྲ་སྡུད་
འཕྲུལ་འཁོར་གྱི་ཁ་ཕྱེས་ཏེ་ཁོས་བཤད་པའི་གླིང་སྒྲུང་སྒྲ་ལེན་བཞིན་ཡོད། རྗེས་
སུ་ས་ཆ་དེ་རུ་ཁོས་བཤད་པའི་གླིང་སྒྲུང་ཚན་པ་ཐུང་ཐུང་དེ་ཁྱབ་གདལ་ཤིན་ཏུ་
ཆེ་བ་དང་། སྐབས་དེ་ནས་བཟུང་ཁོ་རང་ཡང་གླིང་གེ་སར་རྒྱལ་པོའི་སྒྲུང་པའི་
ལམ་དུ་གོམ་པ་སྤོ་འགོ་བརྩམས་པ་ཡིན་ནོ། །
ཟླ་བ་གྲགས་པས་གླིང་རྗེ་གེ་སར་རྒྱལ་པོའི་སྒྲུང་བཤད་ཤེས་པའི་གནས་
ཚུལ་དེ་ཡུལ་ཤུལ་ཁུལ་རྫ་སྟོད་ས་ཆ་ནས་གཅིག་བཤད་བརྒྱ་དང་བརྒྱ་བཤད་སྟོང་
ལ་བརྒྱུད་ནས་ས་ཁྱབ་རྡོ་ཁྱབ་ཏུ་སོང་རྗེས། ཁུལ་རིག་གནས་ཅུས་ཀྱི་འགོ་ཁྲིད་
པས་གནས་ཚུལ་འདི་རྒྱུས་ལོན་བྱུང་སྟེ། ཁུལ་ཏང་ཨུ་དང་ཁུལ་མི་དམངས་
སྲིད་གཞུང་ལ་སྙན་སེང་ཕུལ་པ་ན། སྐབས་དེའི་ཁུལ་མི་དམངས་སྲིད་གཞུང་
གི་ཁུལ་ གཙོ་ བློ་མཐུན་ཡཱང་ཞའོ་བཱའོ་ཡིས་གནས་ཚུལ་འདི་ལ་ཞིབ་ཏུ་རྩད་
གཅོད་བྱས་པར་མ་ཟད། སྐུ་དངོས་ཀྱིས་ཁུལ་ཐོག་ཏུ་ཡོད་པའི་འབྲེལ་ཡོད་
ཆེད་ལས་མཁན་པ་མང་པོ་བསྡུས་ཏེ། ཟླ་བ་གྲགས་པས་བཤད་པའི་གླིང་སྒྲུང་
ལ་ཞིབ་དཔྱོད་དང་ལེགས་ཉེས་གསལ་འབྱེད་བྱེད་སྐབས། གླིང་རྗེ་གེ་སར་རྒྱལ་
པོའི་སྒྲུང་སྐོར་ནས་ཁོ་ལ་གནད་དོན་གང་ཞིག་དྲིས་ཀྱང་ཐོགས་པ་མེད་པས།
དེ་མ་ཐག་ཟླ་བ་གྲགས་པ་ཁུལ་སྒྱུ་རྩལ་ཁང་དུ་བསྡུ་ལེན་བྱས་ཤིང་། ཆེད་ལས་
མཁས་པ་མངགས་ཏེ་ཁོས་བཤད་པའི་གླིང་སྒྲུང་ཡི་གེའི་རི་མོའི་གཟུགས་སུ་
བཀོད་དེ་དག་སྒྲིག་བྱེད་བཞིན་ཡོད། ཁོ་རང་ཉིད་ཀྱིས་བཤད་པ་ལྟར་ན་ཁོས་
གླིང་སྒྲུང་ཁག་༡༥༣བཤད་ཤེས་པ་ལས། སྒྲུང་ཁག་༥༢ནི་སུས་ཀྱང་གོ་ཐོས་མ་
བྱུང་བའི་སྒྲུང་སྣ་གསར་པ་ཞེ་ཅིག་ཡིན་ཟེར་ལ། ད་ལྟ་སྒྲུང་ཁག་ ༡༠སྒྲ་ཕབ་
339



ཟིན་པ་ དང་ སྒྲུང་ ཁག་ ༥ཡི་ གེར་ བཀོད་ནས་ དག་སྒྲིག་བྱས་ཚད་ཡོད་དེ།
གཤམ་དུ་ཟླ་བ་གྲགས་པས་བཤད་ཤེས་པའི་གླིང་སྒྲུང་ཁག་གི་དཀར་ཆག་རེ་རེ་
བཞིན་འགོད་པར་བྱའོ། ། །
༡. ལྷ་གླིང་གབ་ཙེ་དགུ་སྐོར། ༢. འཁྲུངས་གླིང་མེ་ཏོག་ར་བ། ༣. རྟ་
རྒྱུག་རྒྱལ་འཇོག ༤ རྨ་ཤེལ་བྲག ༥. བདུད་གླིང་། ༦. ཧོར་གླིང་གཡུལ་
འགྱེད། ༧. འཇང་གླིང་གཡུལ་འགྱེད། ༨. སྟག་གཟིག་ནོར་རྫོང་། ༡༠. གྲུ་
གུ་གོ་རྫོང་། ༡༡. ཨ་གྲགས་གཟི་རྫོང་། ༡༢. བྱེ་རུ་བྱུར་རྫོང་། ༡༣. ཤོང་
ཤང་སྨན་རྫོང་། ༡༤ མི་ནུབ་དར་རྫོང་། ༡༥. སྐྱ་རེངས་འབྲ་རྫོང་། ༡༦.
སོག་པོའི་རྟ་རྫོང་། ༡༧. ཙ་རིའི་སྨན་རྫོང་། ༡༨. སྦེ་རའི་ར་རྫོང་། ༡༩.
བལ་པོའི་ལུག་རྫོང་། ༢༠. ད་རིའི་མཆོད་རྫོང་། ༢༡. རུ་ནུབ་དར་རྫོང་།
༢༢. ཚ་བའི་མདའ་རྫོང་། ༢༣. ཀི་ཀི་རའི་མདའ་རྫོང་། ༢༤. སྨྲ་གུ་དྲེལ་
རྫོང་། ༢༥. ཨར་གླིང་གསེར་རྫོང་། ༢༦., མི་ནུབ་དར་རྫོང་། ༢༧. མངའ་
རིས་གསེར་རྫོང་། ༢༨. ཤར་འཕྲུ་ནག་པོའི་ཇ་རྫོང་། ༢༩. བྷེ་ཧྲའི་ལུག་
རྫོང་། ༣༠. གནམ་ལྕགས་གོ་རྫོང་། ༣༡. ངང་རི་ཁྲབ་རྫོང་། ༣༢. ར་ཁྲ་
དཔོན་གྱི་ གཏེར་ རྫོང་། ༣༣. མུ་སྟེགས་ གཏེར་དཀར། ༣༤ མུ་སྟེགས་
གཏེར་ནག ༣༥. མུ་སྟེགས་ གཏེར་དམར། ༣༦. བྱ་སྲིན་མོའི་ ཤ་ རྫོང་།
༣༧. འདམ་གླིང་གཡུལ་འགྱེད༣༨. ཧ་རའི་མཛོ་རྫོང་། ༣༩. དགེ་ལྡན་ཆོས་
རྫོང་། ༤༠. རྒྱ་ཚའི་ཁྲབ་རྫོང་། ༤༡. དམུ་ལའི་ཤེལ་རྫོང་། ༤༢. ཕྱི་གླིང་
ཟངས་རྫོངས་། ༤༣. ཕྱི་གླིང་རྒྱལ་ཁབ་བཅོ་བརྒྱད། ༤༤ ཕྱི་སོགས་འཕུར་
རྫས་རྫོང་། ༤༥. ཨ་སྟག་ཤ་རྫོང་། ༤༦. སྒྲ་སྡེ་མཆོང་རྫོང་། ༤༧. ཁ་ཆེའི་
གཡུ་རྫོང་། ༤༨. མེ་གླིང་གསེར་རྫོང་། ༤༩. ཁ་ཆེའི་ར་རྫོང། ༥༠. མི་རའི་
གཟི་རྫོང་། ༥༡. མཚོ་མི་ནུབ་དར་རྫོང་། ༥༢. ཏ་ རི་ དུང་དཀར་རྫོང་།
༥༣. ཨ་ཏྲའི་ལུག་རྫོང་། ༥༤. མེ་ལིང་ཁྲབ་རྫོང་། ༥༥. མེ་རི་ཐོག་རྫོང་།
ང
340



(ཆེ) ༥༦. མེ་རི་ཐོག་རྫོང་། ( ཆུང་) ༥༧. ཐོག་གླིང་གཡུལ་འགྱེད། ༥༨.
སོག་དབྱི་དགུ་ཚང་གི་ཁྱི་རྫོང་། ༥༩. ཕྱི་གླིང་ཞགས་རྫོང་། ༦༠. ལྷོ་མོས་སྤོས་
ཤེལ་རྫོང་། ༦༡. ཁྲོ་ཐུང་ལྕགས་རྫོང་། ༦༢. སྤྱི་དཔོན་ཤེལ་རྫོང་། ༦༣.
འདན་མའི་ནས་རྫོང་། ༦༤. སེང་སྟག་གྲི་རྫོང་། ༦༥. ཉི་འབུམ་ནས་རྫོང་།
༦༦. ཞང་ཞུང་མེ་ཏོག་རྫོང། ༦༧. སྤོམ་ཁྲའི་ཆོས་རྫོང་། ༦༨. རྒྱ་ནག་ཇ་
རྫོང་། ༦༩. རྒྱ་གར་ཆོས་རྫོང་། ༧༠. གངས་རིའི་ཤེལ་རྫོང་། ༧༡. སུམ་
པའི་མཛོ་རྫོང་། ༧༢. མཐིང་རིའི་གཡུ་རྫོང་། ༧༣. ཀླུ་ཁྲའི་རྟ་རྫོང་། ༧༤
མཐིང་གླིང་གཡུལ་འགྱེད། ༧༥. གནམ་ཐེལ་གཏེར་རྫོང་། ༧༦. མེ་མོ་ཤེལ་
རྫོང་། ༧༧. རྟ་དམར་ནོར་རྫོང་ ༧༨. ཨ་བསེའི་ཁྲ་རྫོང་། ༧༩. ཨ་ཁྲའི་
ལྕགས་རྫོང་། ༨༠. ཙ་རིའི་སྨུག་རྫོང་། ༨ ༡. ཚལ་དུང་དཀར་གཞུང་གི་ལུག་
རྫོང་། ༨༢. པོ་ཏེའི་གསེར་རྫོང་། ༨ ༣. ས་མའི་མཐིལ་རྫོང་། ༨༤ འཇང་
གླིང་གཡུལ་འགྱེད། ༨༥. ཤན་འདན་སྟག་སེང་ཁ་སྤྲོད། ༨༦. ཐོག་མེའི་གོ་
རྫོང་། ༨༧. རྒྱ་ནག་གསེར་རྫོང་། ༨༨. སྟག་སྤྲེལ་ཤེལ་རྫོང་། ༨༩. ལྷ་ཁྲའི་
བོང་རྫོང་། ༩༠. སྟག་རྒྱལ་འབྲོང་རྫོང་། ༩༡. ཁྱུང་གླིང་གཡུག་འགྱེད།
༩༢. ལྷོ་མོན་རོང་གི་བྲག་རྫོང་། ༩༣. ཨ་སྤེལ་ཡུལ་གྱི་འབྲས་རྫོང་། ༩༤. ཀོ་
རོ་རོང་གི་ཕག་རྫོང་། ༩༥. སྨུག་གུ་དྲེའུ་རྫོང་། ༩༦. ཁམས་གླིང་གཡུལ་
འགྱེད། ༩༧. ཏི་དཀར་གཡུ་ཡི་ནས་རྫོང་། ༩༨. རོང་པོའི་འབྲས་རྫོང་།
༩༩. ཞང་ཞུང་མུ་ཏིག་ རྫོང་ ༡༠༠. གསེར་ ལྷ་ དཔོན་ གྱི་ གསེར་ རྫོང་།
༡༠༡. མཚལ་ དམར་ ཙམ་ དན་ རྫོང་། ༡༠༢. སྨན་ ཁམས་ ཆོས་ རྫོང་།
༡༠༣. ལྷོ་ཤམ་བུའི་མཛོ་རྫོང་། ༡༠༤ འགོག་གླིང་གཡུལ་འགྱེད། ༡༠༥.
མི་ནག་དར་རྫོང་། ༡༠༦. འཛམ་གླིང་སྤྱི་བསང་། ༡༠༧. སྲིད་པ་གླིང་གི་
ཆགས་ཚུལ། ༡༠༨. བཀྲ་ ཤིས་ སྨོན་ ལམ། ༡༠༩. མི་ ཉག་ ཆོས་རྫོང་།
༡༡༠. ཕྱི་ཀློ་དྲེལ་རྫོང་། ༡༡༡. ཁྱུང་ཆེན་སྒྲོ་རྫོང་། ༡༡༢. སྟག་མོའི་གསེར་
341



ང
རྫོང་། ༡༡༣. གུང་པའི་མཆོད་རྫོང་། ༡༡༤, མི་ཉག་རྟ་རྫོང་། ༡ ༡༥. རྒྱ་
གར་མེ་ ཏོག་རྫོང་། ༡༡༦. བྱང་སྲིན་མོའི་ གཡུ་རྫོང་། ༡༡༧. གཡུ་ཐོག་
གཏེར་རྫོང་། ༡༡༨. མོང་ཁྲའི་འབྲུ་རྫོང་ ༡༡༩. ཀློ་བ་དཀར་པོ། ༡༢༠.
ཀློ་བ་ཁྲ་བོ། ༡༢༡. ཀློ་བ་ནག་པོ། ༡༢༢. ཁ་བལ་གཡུལ་འགྱེད། ༡༢༣.
ཁ་སྨུག་གཡུལ་འགྱེད། ༡༢༤ ཁ་འགོག་གཡུལ་འགྱེད། ༡༢༥. རྒྱ་ཧོར་
གཡུལ་འགྱེད། ༡༢༦. ཧོར་འཇང་གཡུལ་འགྱེད། ༡༢༧. མེ་བྷེ་ གཡུལ་
འགྱེད། ༡༢༨. ཧོར་ སོག་ གཡུལ་ འགྱེད། ༡༢༩. ཀླུ་ ཁྲའི་མཚལ་ རྫོང་།
༡ ༣༠. འབྲུག་གླིང་བཅས་ཡིན་པའོ། །
གཉིས། རྟོག་པ་ཉམས་ཤར་གྱི་སྒྲུང༌། །
རྟོག་པ་ཉམས་ཤར་གྱི་སྒྲུང་ནི་གེ་སར་སྒྲུང་པའི་ཁྲོད་ཀྱི་ངོ་མཚར་ཆེ་ལ་
ཕུལ་དུ་བྱུང་བའི་སྒྲུང་པའི་རིགས་ཤིག་ཡིན། དམངས་ཁྲོད་སྒྲུང་པའི་བཤད་
ཚུལ་ལ། དེ་ནི་རང་གིས་གོ་ཐོས་བྱུང་བའི་སྒྲུང་དེ་བཤད་པའམ། ཡང་ན་
གཞན་གྱི་མདུན་ནས་ཐེངས་མང་ཉན་ཏེ་ཕན་ཚུན་གཅིག་ལ་གཅིག་བརྒྱུད་ཀྱིས་
སྒྲུང་རྒྱུད་འཛིན་བྱས་ནས་བཤད་པ་སོགས་གང་ཡང་མིན་པར་ཚེ་རབས་མང་
པོའི་ལས་ཀྱི་དབང་གིས་རང་གི་རིག་པའི་སྟེང་ལ་རང་ཤུགས་ཀྱིས་ཤར་བ་ཡིན་
ཟེར། སྒྲུང་པ་ལ་ལས་དེ་ལ་སྒྲུང་རབས་ཕྱག་རྒྱ་ཆེན་མོ་ལྟ་བ་མཉམ་ཤར་གྱི་སྒྲུང་
ཡང་ཟེར། རྟོག་པ་ཉམས་ཤར་གྱི་སྒྲུང་ཤོད་མཁན་སྒྲུང་པ་མང་ཤས་ཀྱིས་ཡིག་
འབྲུ་གཅིག་ཙམ་མི་ཤེས་ཀྱང་མ་མཐར་ཁོ་ཚོས་སྒྲུང་སྣ་མི་གཅིག་པ་བཅུ་ཡས་
མས་བཤད་ ཤེས་ ཤིང་། ལ་ ལས་ སྒྲུང་སྣ་ བརྒྱ་ལྷག་བཤད་ ཐུབ། དེ་ཡང་
༡༩༨༦ལོར་གྲོངས་པའི་བོད་ལྗོངས་ཀྱིས་སྒྲུང་པ་གྲགས་པས་སྒྲུང་སྣ་སུམ་ཅུ་
《 ཡ་མཚན་ཆེ་བའི་གླིང་གེ་སར་སྒྲུང་པའི་གསང་བ། 》 ཤོག་ངོས༨༧ནས༩ ༣ལ་གསལ།
342



ལྷག་བཤད་ཤེས་ལ། ད་ལྟ་སྒྲ་ཕབ་ཟིན་པའི་སྒྲུང་སྣ་ཉི་ཤུ་རྩ་དྲུག་ཙམ་ལོང་བར་
སྒྲ་ཕབ་སྤྱིན་ཤོག་༥༠༠ལྷག་ཙམ་ཡོད་པ་དེ་དག་བསྡོམས་ན་ཡིག་འབྲུ་ཁྲོ་ཚོ་
བཞི་བརྒྱ་ཙམ་ཡོད་པ་དང་། རང་ལོ་ཉི་ཤུ་རྩ་དགུར་སོན་པའི་བུད་མེད་སྒྲུང་པ་
གཡུ་སྨན་སྒྲུང་སྣ་བདུན་ཅུ་བཤད་ཤེས་ཟེར་ཏེ་ད་ལྟ་སྒྲུང་སྣ་བཅུ་ལྷག་སྒྲ་ཕབ་
བྱས་ཟིན་པ། གཞན་ཡང་ལྡང་ལ་ཆུང་བའི་སྒྲུང་པ་ཚེ་རིང་དབང་འདུས་ཀྱིས་
སྒྲུང་སྣ་བརྒྱ་དང་བཅུ་ལྷག་བཤད་ཤེས་པར་གྲགས་པའི་སྒྲུང་པ་འདི་དག་ཚང་མ་
རྟོག་པ་ཉམས་ཤར་གྱི་སྒྲུང་གི་ཁོངས་སུ་གཏོགས་ཤིང་། འདི་དག་གིས་ཡིག་
འབྲུ་གཅིག་མི་ཤེས་ཀྱང་སྒྲ་ཕབ་བྱས་པའི་ཁོ་ཚོའི་སྒྲུང་རྣམས་ཉན་ཚེ། བརྗོད་
བྱའི་དོན་དང་རྗོད་བྱེད་ཀྱི་ཚིག་སོགས་གང་གི་ཆ་ནས་ཀྱང་སྒྲུང་པ་གཞན་ལས་
ཁྱད་དུ་འཕགས་པ་དང་ཆ་ཚང་ཞིང་སྙན་འཇེབས་ལྡན་པ་ཞིག་ཡོད། །
འོ་ན་རྟོག་པ་ཉམས་ཤར་གྱི་སྒྲུང་དེ་ཚུལ་ཇི་ལྟ་བུའི་སྒོ་ནས་འཆད་ཐུབ་པ་
ཡིན་ཟེར་ན། དམངས་ཁྲོད་སྒྲུང་པའི་བཤད་ཚུལ་ལ། སྒྲུང་དེ་ཚང་མ་རྨི་ལམ་
ལྟ་བུའི་འཁྲུལ་སྣང་ཞིག་བྱུང་རྗེས་ད་གཟོད་བཤད་ཤེས་པ་ཡིན་ཟེར། བཤད་
ཚུལ་འདི་ནི་རྟོག་པ་ཉམས་ཤར་གྱི་སྒྲུང་སྤྱིའི་ཐུན་མོང་གི་ཁྱད་ཆོས་ཤིག་ཡིན་པ་
སྟེ། དེ་ཡང་སྒྲུང་པ་གང་ཞིག་ལ་སྒྲུང་འབབ་པར་ཉེ་བའི་དུས་ཀྱི་ཚེ་ན་འཁྲུལ་
སྣང་གི་རྨི་ལམ་ལྟ་བུའི་ཁྲོད་དུ་ལ་ལར་གཅན་གཟན་འཇིགས་སུ་རུང་བས་རང་
ཉིད་བཟའ་བར་ཉེ་བ་ན་གླིང་གི་དཔའ་རྟུལ་ཡིན་ཟེར་བ་ཞིག་ཡོང་ནས་དེ་
བསད་དེ། ཁོ་ལ་འདི་ནི་གེ་སར་ནོར་བུ་དགྲ་འདུལ་གྱི་དྲིན་ཡིན་པས། རྗེས་སུ་
ཁྱོད་ཀྱིས་གེ་སར་རིན་པོ་ཆེའི་ཆེ་བ་བརྗོད་ཅིག་ཅེས་གདམས་པ་དང་། ཡང་ལ་
ལའི་འཁྲུལ་སྣང་ལ་མ་རུངས་པའི་བདུད་འདྲེ་ཞིག་གིས་ཁོ་གསོད་རྩིས་བྱེད་
སྐབས། གེ་སར་མཆོག་དངོས་སུ་ཕེབས་ཏེ་བདུད་བཏུལ་ནས་རྗེས་སུ་ཁོང་གི་
འཕྲིན་ལས་བརྗོད་དགོས་པའི་བཀའ་བསྒོས་པ་དང་། ལ་ལར་ལུས་ལ་ གོ་
མཚོན་གྱིས་བརྒྱན་པའི་ཕྱོགས་མི་འདྲ་བ་གཉིས་ཀྱི་དཔུང་དམག་གིས་དྲག་པོ་
343



གཡུལ་གྱི་འདུ་རྭར་ཞུགས་ཏེ་ཕན་ཚུན་འཐབ་ཅིང་། མདའ་རྡོ་སེར་བ་འབབ་
འབབ། མདུང་འགྲན་སྐར་མདའ་ཡར་ཡར། གྲི་འཐབ་གློག་དམར་འཁྱུག་
འཁྱུག སྟོང་ལུག་མ་བུ་འདྲེས་པ་བཞིན་ཁྱོད་ཤི་ང་གསོན་གྱི་འཛིང་མོ་བྱེད་པ་།
ཡང་ལ་ལར་མི་མང་པོས་གཏེར་སྒོ་ཕྱེ་ཞིང་ནང་ནས་མཚོན་ཆ་དང་གསེར་དངུལ་
སོགས་རིན་པོ་ཆེ་མང་པོ་ལེན་པ་དང་། རྟ་ནོར་ལུག་གསུམ་བསམ་གྱིས་མི་ཁྱབ་
པ་འདེད་པ་སོགས་དངོས་མིན་ལ་རྨི་ལམ་ཡིན་ནམ་སྙམ་པ་སོགས་སྣ་ཚོགས་
འབྱུང་ཞིང་། དེ་ནས་བསྟུད་མར་ལ་ལ་ཟླ་གཅིག་གཉིས་ལ་ནད་ཀྱིས་མནར་བ་
ལྟ་བུས་སྨན་བཅོས་བྱས་ཀྱང་བྱ་ཐབས་མེད་པར་གྱུར་ཏེ། ལ་ལས་ཉིན་ཤས་ལ་
ཁ་ནས་མཚམས་མེད་དུ་མགོ་མཇུག་མེད་པའི་སྒྲུང་ཤོད་པ་དང་། ནད་དེ་
གསོས་རྗེས་བློ་རིག་དྭངས་ཤིང་རྣམ་ཤེས་ཇེ་གསལ་དུ་སོང་ནས། སྔོན་གྱི་མགོ་
མཇུག་མེད་པའི་སྒྲུང་དེའང་ལེགས་སྒྲིག་བྱས་པ་ཇི་བཞིན་ཆ་ཚང་དུ་བཤད་ཐུབ་
པར་འགྱུར་བ་ཡིན་འདུག ཡ་མཚན་ཅན་གྱི་གནས་ཚུལ་དེ་ལྟ་བུ་ནི་རྫུན་བཟོ་
དང་བཅོས་མ་ཡིན་ཞེས་ཨ་འཐས་ཀྱིས་ཁས་མ་བླང་ཚེ། དེ་ལ་ད་ལྟའི་ཆར་
གསལ་བཤད་བྱེད་ཡས་ཀྱི་དཔང་རྟགས་འདི་ཡིན་བྱ་བ་གནས་ལུགས་ཀྱིས་
རྟོགས་དཀའ་བའི་གནས་ཡིན་ནའང་ཚུལ་དེ་ལྟ་བུའི་སྒོ་ནས་རྟོག་པ་ཉམས་
ཤར་གྱི་སྒྲུང་དངོས་སུ་ཤོད་མཁན་ཉེ་རབས་དང་ད་ལྟའང་དངོས་སུ་ཡོད་པ་དེ་
དག་ནི་མིའི་བསམ་པའི་ཁྱད་འཕགས་ཀྱི་ནུས་པ་དམིགས་བསལ་ལྡན་པའི་སྐྱེ་
བོ་རྣམས་བརྒྱུད་གསང་གནས་འདི་ལྟ་བུར་བརྟག་དཔྱད་བྱ་རྒྱུའི་རིན་ཐང་ཡོད་
པ་ཞིག་ཡིན་སྙམ་པས་གཤམ་དུ་སྒྲུང་པ་འགའ་ཞིག་དཔེ་མཚོན་དུ་བཟུང་སྟེ་
སྒྲུང་གི་བབ་ཚུལ་སྐོར་ཅུང་ཟད་འགོད་པར་བྱ་བ་ལ།
ད་ལམ་བོད་ལྗོངས་སུ་སྐད་གྲགས་ཡོད་པའི་རྟོག་པ་ཉམས་ཤར་གྱི་སྒྲུང་
ཤོད་མཁན་བགྲེས་སོང་གྲགས་པ་ལ་སྒྲུང་བབ་པའི་བརྒྱུད་རིམ་ནི་ཁོང་རང་འཚོ་
བཞུགས་སྐབས་སུ་བཤད་པར་གཞིགས་ན། རང་ལོ་དགུར་སོན་སྐབས་ལུག་རྫི་
344



བྱེད་བཞིན་རི་སྒང་དུ་ལུག་འཚོ་བའི་ཚེ་ཉིན་ཞིག་རྨི་ལམ་ལྟ་བུའི་འཁྲུལ་སྣང་
ཞིག་བྱུང་སྟེ་གེ་སར་གྱི་བློན་ཆེན་འདན་མ་ཡིན་ཟེར་བའི་མི་སྔོན་རྟ་སྔོན་ཞིག་
མདུན་དུ་འབྱོར་ཐོག་ཁོའི་ཁོག་པ་བཤགས་ཏེ་ནང་གི་དོན་ལྔ་སྣོད་དྲུག་ཚང་མ་
གཅིག་ཀྱང་མ་ལུས་པར་ཕྱིར་བཏོན་པའི་ཤུལ་ལ་གེ་སར་གྱི་སྒྲུང་དཔེ་མང་པོ་་
བཙུག་ནས་ད་ཕྱིན་ཁྱོད་ཀྱིས་གེ་སར་གྱི་སྒྲུང་བསམ་གྱིས་མི་ཁྱབ་པ་ཞིག་བཤད་
ཤེས་པས། རྗེས་སུ་དཀའ་སྡུག་ལ་མི་འཛིན་པར་རྒྱལ་ཁམས་འགྲིམས་ཏེ་ཁོར་
བའི་རིགས་དྲུག་ཐམས་ཅད་དང་། སྒོས་སུ་ཁ་བ་རི་པའི་སྐྱ་སེར་རྒན་གཞོན་པ་
མོ་ཀུན་ལ་འཛམ་གླིང་སེར་ཆེན་ནོར་བུ་དགྲ་འདུལ་ གྱི་ཆེ་བ་རྗོད་ཅིག་ཅེས་
གསུངས་རྗེས་མི་སྣང་བར་གྱུར་ཏེ། འཁྲུལ་སྣང་ཞི་བ་དང་དེ་མ་ཐག་ཆང་གིས་
བཟི་བ་བཞིན་ཡམ་ཡོམ་བྱེད་ཅིང་། ཁ་ནས་“ གླུ་ཐ་ལ་… ཨ་ལ་… ”
ཞེས་ཚིག་མི་དག་པའི་སྒྲུང་གླུ་ཚམ་ཚོམ་ཞིག་རང་དབང་མེད་པར་ཤོར། དེ་
ནས་བཟུང་ནད་དྲག་པོ་ཞིག་གིས་མནར་ནས་ཡུལ་མིས་སྨན་བཅོས་དང་ཆོས་
བཅོས་གང་མང་བྱས་མཐར། ཉིན་ཤས་ནས་རིམ་བཞིན་ནད་གསོས་པ་དང་
ཁོ་ནི་དངོས་གནས་སྒྲུང་བཤད་ཤེས་པ་ཞིག་ཏུ་གྱུར། བུད་མེད་སྒྲུང་པ་གཡུ་
སྨན་ནི་བོད་ལྗོངས་ནག་ཆུའི་མི་ཡིན་པ་དང་། མོས་བཤད་པ་ལྟར་ན། མོ་རང་
ལོ་བཅུ་དྲུག་ཐོག་ཕྱུགས་འཚོ་སྐབས་ཐེངས་ཤིག་ལ་རྨི་ལམ་ལྟ་བུའི་འཁྲུལ་སྣང་
ཞིག་བྱུང་སྟེ། ཐང་ཆེན་པོ་ཞིག་བརྒྱུད་དེ་སོང་ནས་མཚོ་དཀར་ནག་གཉིས་ཀྱི་
མཚམས་ལ་འབྱོར་སྐབས། དུག་མཚོ་ནག་བོའི་ནང་དུ་རྦ་རླབས་དྲག་པོ་
དགུང་དུ་འཕྱུར་བ་དང་མཉམ་དུ། བདུད་འདྲེ་འཇིགས་སུ་རུང་བ་གདོང་
དམར་པོ་ཁྲག་གིས་བྱུགས་འདྲ། མིག་དམར་པོ་གློག་དམར་འཁྱུག་འདྲ། སྐྲ་
རིང་པོ་ལུས་ལ་ཁེབས་པ། ཁ་ནས་མེ་འབར་ཞིང་སྣ་ནས་དུ་བ་འཕྱུར་བ། ལག་
གཡས་པས་མི་ཤ་ལག་གཡས་ཟ་འཕྲོས་ཤིག་བཟུང་ཞིང་གཡོན་པར་རས་ནག་
འཆང་བ་ཅན་ཞིག་ཡོང་ནས། རང་དེས་མོའི་ལག་པ་བཅིངས་ཐོག་མཚོ་ནང་
345



དུ་འཁྲིད་ལ་ཉེ་བ་ན། མཚོ་དཀར་པོའི་ནང་ནས་ཀླུ་མོ་མཛེས་ཤིང་ཡིད་དུ་འོང་
བ་ཞིག་ཐོན་ཏེ། བདུད་འདྲེ་དེར་འདི་སྐད། བུ་མོ་འདིའི་རུས་པ་དཀར་པོ་
དུང་ཡིན་པས་དུག་མཚོའི་ནང་ཁྲིད་དོན་ཅི། འདི་ངེད་ཅག་གེ་ སར་ གྱི་
འབངས་ཡིན།།
སྒྲུང་མཁན་གཡུ་སྨན་ལགས།
ངས་མོར་གེ་སར་རྒྱལ་པོའི་ཚེ་གཅིག་གི་འཕྲིན་ལས་བརྗོད་ནས། རྗེས་སུ་
གངས་ཅན་པ་ཡོངས་ལ་བཤད་དུ་འཇུག་དགོས་ཞེས་བཤད་དེ་བདུད་འདྲེའི་
346



ལག་ནས་ཕྲོགས་པ་དང་། ད་དུང་དེས་རྗེས་སུ་ཁྱོད་ཀྱིས་གེ་སར་རྒྱལ་པོས་
བཙན་པོའི་གཉའ་ནས་མནན་ཞིང་། ཉམ་ཆུང་ཞབས་ནས་སྐྱོར་བའི་རླུབས་
ཆེན་གྱི་འཕྲིན་ལས་དེ་ཀུན་ལ་ཤོད་ཅིག་ཅེས་བསྐུལ་ནས་དེ་མ་ཐག་འཁྲུལ་སྣང་
ཞི་སྟེ་རང་ཁྱིམ་དུ་ལོག་པ་ན། མོའི་ལུས་རེངས་ཤིང་བརྐྱང་བསྐུམ་བྱེད་མི་ཐུབ་
པར་གྱུར་པ་དང་ཁ་ནས་ཚིག་འབྲུ་མི་གསལ་བའི་གཏམ་ལྡབ་ལྡིབ་འགའ་ཤོད་
མཁན་ཞིག་ཏུ་གྱུར་པས། སྨན་བཅོས་ཅི་དྲག་བྱས་པ་བརྒྱུད་ཟླ་བ་གཅིག་ཙམ་
ནས་ནད་ལས་གྲོལ་བར་གྱུར་ཅིང་། དེ་དང་ཆབས་ཅིག་མོ་གེ་སར་གྱི་སྒྲུང་
བཤད་ཤེས་མཁན་གྱི་སྒྲུང་པ་ཞིག་གྱུར་བ་བཅས་སྒྲུང་མཁན་གཞོན་ནུ་མ་འདིས་
གེ་སར་གྱི་སྒྲུང་ཇི་ལྟར་ཤོད་ཤེས་པའི་རྒྱུད་རིམ་ནི་དེ་ཙམ་ཡིན་འདུག མོས་
མཇུག་ཏུ་བཤད་པར་གཞིགས་ན་ནད་ཀྱིས་མནར་རིང་གི་དུས་ཡུན་ནང་རྟག་
པར་མིག་ལམ་དུ་དམག་འབུམ་ཚོ་དང་འབུམ་ཚོ་འཐབ་ཅིང་འཁྲུག་པའི་ཚུལ་ཁོ་
ན་འཆར་བ་ཡིན་འདུག ད་དུང་ལྡིང་ལ་ཆུང་བའི་སྒྲུང་པ་ཚེ་རིང་དབང་འདུས་
ལ་ཆ་མཚོན་ན། ཁོ་རང་གིས་སྒྲུང་ཇི་ལྟར་བཤད་ཤེས་པའི་ཚུལ་འདི་སྐད་
གསུངས། །
“ ང་ལོ་བཅུ་གསུམ་ལ་སོན་སྐབས་ཡུལ་མི་གཞན་ལྔ་དང་འགྲོགས་ཏེ་
བོད་ཀྱི་གནས་རྩ་ཆེན་ཁག་ལ་གནས་སྐོར་དུ་སོང་བའི་ཚེ། ཉིན་ཞིག་ཕྱི་དྲོར་
གནམ་མཚོའི་ཁར་བྲག་ཁུང་ཞིག་འདུག་པ་དེར་ཇ་བསྐོལ་ཞིང་འཐུང་ནས་ངལ་
གསོ་བཞིན་པའི་སྐབས་ཤིག་ལ། གློ་བུར་དུ་ངའི་མིག་ལམ་ལ་རྟ་རྐྱང་དམར་
བཅིབས་ཤིང་ལུས་ལ་ཁྲབ་རྨོག་གིས་བརྒྱན་པ། ལག་གཡས་པས་མདུང་རིང་
འཆང་བའི་སྐྱེ་བོ་བརྗིད་ཉམས་ལྡན་པ་ཞིག་གིས་ང་ཚོའི་སྡོད་གནས་ལ་སྐོར་བ་
གསུམ་བརྒྱབ་པ་ཤར་བ་དང་། མི་རྟ་དེ་ཡལ་བ་ན་ང་ཡང་ཉིན་མཚན་བདུན་
དྲན་མེད་དུ་བརྒྱལ་ཞིང་། དུས་ཡུན་དེའི་ནང་ངའི་ཤེས་བྱའི་སྣང་ཆ་ལ་འབུམ་
347



སྒྲུང་པ་ཚེ་རིང་དབང་འདུས།
དམག་ཕྱོགས་དང་ཕྱོགས་སོ་སོ་བྱས་ཏེ་གཡུལ་འཁྲུལ་བྱེད་པ་དང་། མི་མང་
པོས་གཏེར་སྒོ་ཕྱེ་ནས་རིན་པོ་ཆེ་དང་མཚོན་ཆ་སྣ་ཚོགས་ལེན་པ། རྟ་ནོར་ལུག་
སོགས་ཀྱི་ཁྱུ་འདེད་པ་སོགས་ངོ་མཚར་ཆེ་བའི་འཁྲུལ་སྣང་རྨི་ལམ་ལྟ་བུ་བྱུང་
།
དྲན་པ་གསོས་རྗེས་ང་ཚོ་རང་ཡུལ་ལ་ཕྱིར་ལོག་འགྲོ་བའི་ལམ་བར་དུ་སྒྲུང་ཞིག་
བཤད་འདོད་པ་དང་། མ་བཤད་ན་སྟོད་གཟེར་དྲག་པོས་མནར་བ་ལྟ་བུ་བྱེད་
པས་དེ་ལྟར་རིམ་བཞིན་སྒྲུང་པ་ཞིག་ཏུ་གྱུར་ལ། རང་ལོ་བཅོ་བརྒྱད་ལ་མ་སོན་
བར་སྒྲུང་གི་ནང་དོན་དང་འདྲ་བའི་རྨི་ལམ་རྒྱུན་པར་རྨིས་བྱུང་” ཞེས་བཤད་པ་
དང་། གཞན་ཡང་ལྷ་སའི་ཉེ་འདབས་མལ་གྲོ་གོང་དཀར་རྫོང་གི་འབྲི་གུང་
ནས་ཡིན་པའི་སྒྲུང་པ་བསམ་གྲུབ་དང་། ནག་ཆུའི་སྒྲུང་པ་གཡུ་གྲུབ། རང་ལོ་
བཅོ་བརྒྱད་ལ་སོན་པའི་ཚེ་རིང་དགྲ་འདུལ་སོགས་ལའང་དེ་ལྟ་བུའི་རྨི་ལམ་
མམ་འཁྲུལ་སྣང་ཇི་སྙེད་ཅིག་བྱུང་སྟེ་སྒྲུང་བཤད་མཁན་ཞིག་ཏུ་གྱུར་པ་ཁོ་ཚོ་
རང་གི་ངག་ལས་ཐོས་པ་བཅས་ལ་གཞིགས་ན་རྟོག་པ་ཉམས་ཤར་གྱི་སྒྲུང་ནི་
མིའི་རང་བཞིན་གྱི་འཆར་སྣང་ཡ་མཚན་ཅན་ཞིག་ལ་བརྟེན་ནཱས་བབ་པ་ནི་སྒྲུང་
348



པ་དེ་རིགས་གཅིག་མཚུངས་ཡིན་པར་སྣང་བས་གསང་བ་ལྐོག་གྱུར་གྱི་སྣང་ཚུལ་
དེ་རིགས་ནི་ང་ཚོས་མུ་མཐུད་ཞིབ་འཇུག་བྱེད་དགོས་པའི་གནད་ཅིག་ཡིན་པར་
སྙམ།
འཕྲོས་དོན་ཁ་གསབ་
རྟོག་པ་ཉམས་ཤར་གྱི་སྒྲུང་གི་རིགས་ནི་དུས་ཡུན་རིང་པོའི་ནང་དུ་གླིང་
རྗེ་གེ་སར་རྒྱལ་པོའི་སྒྲུང་ལ་དད་འདུན་ཤིན་ཏུ་ཆེ་བའི་དབང་གིས་གོང་མ་ལྷ་
དང་གེ་སར་རྒྱལ་པོ་མཆོག་ལ་གསོལ་མཆོད་ཟློག་མེད་བགྱིད་པ་དང་། ཡུལ་
ཁམས་སོ་སོར་འཁྱམས་ཏེ་གནས་འགངས་ཆེན་དག་ལ་ ཕྱག་མཇལ་ གསོལ་
འདེབས་གནང་སྟེ། བཀྲེས་སྐོམ་གྱི་འཚོ་བ་ལོངས་སུ་སྤྱད་པའི་མཐའ་འབྲས་
སུ། རྨི་ལམ་ཞིག་དང་ཡང་ན་རྒྱུ་རྐྱེན་གཞན་ཞིག་ལ་བརྟེན་ནས་གློ་བུར་དུ་བློ་སྒོ་
ཕྱེ་སྟེ། གླིང་རྗེ་གེ་སར་རྒྱལ་པོའི་སྒྲུང་ལ་ཐོགས་རྒྱུ་མེད་པ་ཞིག་ཏུ་གྱུར་པའི་
རིགས་དེ་ལ་ཟེར། ཁོ་ཚོའི་ཐུན་མོང་གི་ཁྱད་ཆོས་གཙོ་བོ་ནི་ཡི་གེ་མི་ཤེས་ཀྱང་
བློ་རིག་རྒོད་པ་དང་། བཤད་ན་ཁ་ལྕེ་བདེ་ཞིང་བློ་བཅོས་ཀྱི་རིགས་ལམ་མྱུར་བ།
གླིང་རྗེ་གེ་སར་རྒྱལ་པོ་མཆོག་ལ་དད་འདུན་ཆེ་ཞིང་ཡིད་འཛིན་གྱི་ནུས་པ་ཁྱད་
དུ་འཕགས་པ་ཞིག་ཡོད་པ་ཡིན། སྒྲུང་པ་ཚོས་བཤད་པ་ལྟར་ན་སྒྲུང་ལ་མཁས་
པའི་སྐྱེ་བོ་སུ་ཡིན་ཡང་ཚང་མ་ནི་གླིང་གེ་སར་རྒྱལ་པོའི་དཔའ་རྟུལ་ཞིག་གམ་
ཁོང་གི་ཞོན་རྟ་དང་སྒོ་ཁྱི་ལ་སོགས་པ་གང་རུང་ཞིག་གི་རྣམ་སྤྲུལ་ཡིན་ཏེ། ཁོ་
ཚོས་སྒྲུང་བཤད་པའི་སྐབས་སུ་ནམ་ཡིན་ཡང་སྐུ་གཟུགས་མི་མངོན་པའི་ལྐོག་
གྱུར་གྱི་སྟོབས་ཤུགས་ཤིག་གིས་རོགས་ཁྲིད་མཛད་བཞིན་ཡོད་ཅེས་སྨྲ་བར་བྱེད།
ལྐོག་གྱུར་གྱི་སྟོབས་ཤུགས་དེ་ཡང་སྙིང་གང་འདྲ་ཞིག་ཡིན་པ་དེང་སྐབས་ད་དུང་
འགྲེལ་བཤད་གསལ་པོ་ཞིག་རྒྱག་དཀའ་མོ་ཡིན་ནའང་བབས་སྒྲུང་གི་རིགས་ལ་
གཏོགས་པའི་སྒྲུང་པ་སུ་ཡིན་རུང་ཐོག་མར་སྒྲུང་བཤད་འགོ་རྩོམ་པའི་དུས་སུ་
ཐུན་མོང་གི་ཁྱད་ཆོས་ཤིག་ཡོད་པ་སྟེ། བློ་སེམས་གཅིག་ཏུ་བསྡུས་ཏེ་མཆོད་
349



སའི་གཞི་ ཐམས་ཅད་ལ་གསོལ་འདེབས་ སྨོན་ལམ་ལེགས་པར་མཛད་་ཅིང་།
ཇ་ཕུད་དང་ཆང་ཕུད་ལན་མང་མཆོད་པའི་ཆོ་ག་ཡོངས་སུ་རྫོགས་ནས་སྒྲུང་
བཤད་པའི་འགོ་བརྩམས་ཚེ། ཡིག་ཐོག་ལ་བལྟས་ནས་འདོན་པ་དང་གཉིས་
སུ་མ་མཆིས། །
བོད་རང་སྐྱོང་ལྗོངས་ཀྱི་སྒྲུང་པ་སྐད་གྲགས་ཅན་གྲགས་པ་དང་བསམ་
གྲུབ། མཚོ་སྔོན་ཞིང་ཆེན་གྱི་སྒྲུང་པ་མིང་གྲགས་ཅན་ཚེ་རིང་དབང་འདུས་
རྣམ་གསུམ་ནི་རྟོག་པ་ཉམས་ ཤར་གྱི་སྒྲུངགི་རིགས་ལ་གཏོགས་པའི་སྒྲུང་པ་
ཡོད་ཚད་ལས་ཆེས་ཁྱད་པར་ཅན་གྱི་སྒྲུང་པ་གསུམ་ཡིན་ཏེ། སྐུ་གཤེགས་ཟིན་
པའི་བོད་ལྗོངས་ཀྱི་སྒྲུང་པ་རྒན་པ་གྲགས་པར་ཆ་མཚོན་ན། རྟོག་པ་ཉམས་
ཤར་གྱི་ཁྱད་ཆོས་དེ་ཁོང་གི་འཚོ་བའི་བརྒྱུད་རིམ་ནང་དུ་ཆ་ཚང་བ་ཞིག་མཐོང་
ཐུབ། ཁོང་དགུང་ལོ་བཅུའི་སྟེང་ནས་རང་གི་ཕ་ཡུལ་དང་ཁ་བྲལ་ནས་ཀོང་པོ་
དང་འཕྱོངས་རྒྱས། ས་སྐྱ། གཞིས་ཀ་རྩེ། ལྷོ་ཁ་སོགས་ཀྱི་ས་ཆར་འཁྱམས་
ནས་གནས་འགངས་ཆེན་དག་ལ་མཇལ་སྐོར་དང་། དེ་མཚུངས་སུ་གླིང་རྗེ་གེ་
སར་རྒྱལ་པོའི་སྒྲུང་སྦྱངས་ཞོར་དང་བཤད་ཞོར་གྱིས་དཀའ་སྡུག་གི་འཚོ་བ་རོལ་
ཐབས་བྱས་པའི་མཐའ་མར་ངོ་མཚར་ཅན་གྱི་རྨི་ལམ་ཞིག་རྨིས་པ་དང་བསྟུན་
ནས་གླིང་རྗེ་གེ་སར་རྒྱལ་པོའི་སྒྲུང་བཤད་ན་ཐོགས་རྒྱུ་མེད་པ་ཞིག་ཏུ་གྱུར་ཅིང་།
རིམ་གྱིས་སྒྲུང་ཁག་མི་འདྲ་བ་ཞེ་བཞི་བཤད་ཤེས་ལ། དེ་དག་ལས་སྒྲུང་དཔེ་
འགའ་ད་ལྟ་མི་རིགས་དཔེ་སྐྲུན་ཁང་དང་བོད་ལྗོངས་མི་དམངས་དཔེ་སྐྲུན་ཁང་
གིས་པར་སྐྲུན་བྱས་ཟིན། དེ་བཞིན་དུ་མཚོ་སྔོན་གྱི་སྒྲུང་པ་མིང་གྲགས་ཅན་ཚེ་
རིང་དབང་འདུས་ལ་མཚོན་ན། ཁོང་གི་ཐོག་མའི་ཕ་ཡུལ་ནི་བོད་ལྗོངས་ནག་
ཆུའི་ཨ་མདོ་སྟོད་མ་ཡིན་ཞིང་ཆུང་བྱིས་ པའི་ དུས་ནས་ ཉི་ མ་ ལྷ་ ས་ དང་།
གཞིས་ཀ་རྩེ། ལྷོ་ཁ། ཆབ་མདོ། རྒྱལ་རྩེ། སྟོད་མངའ་རིས་སོགས་ཀྱི་ས་ཁུལ་
རྒྱུས་མེད་དུ་འཁྱམས་ཏེ་ཟས་སློང་ཞོར་དུ་ གནས་འགངས་ཆེན་དག་ལ་སྒོ་
350



གསུམ་གུས་པས་མཇལ་སྐོར་ཞུས་ཤིང་། དེ་ནས་གནས་ཁྱད་འཕགས་ཅན་
གངས་ཏི་སེ་དང་མཚོ་མ་ཕམ། གཉན་ཆེན་ཐང་ལྷ་དང་གནམ་མཚོ་ཕྱུག་མོ་
བཅས་ལ་མཇལ་སྐོར་དང་ཕྱག་སྐོར་བྱས་རྗེས་རྐྱེན་གློ་བུར་བ་ཞིག་དང་འགྲོགས་
ཏེ་ཉིན་ཞག་བདུན་གཉིས་ལས་སད་མ་བཏུབ་པར་ཁྲབ་རྨོག་འཁོར་གསུམ་དང་
མདའ་གྲི་མདུང་གསུམ་ལ་སོགས་རྨི་ལམ་སྣ་ཚོགས་རྨིས་ཏེ་ཅི་ཡིན་འདི་ཡིན་མ་
ཤེས། ཧ་ཅང་ངོ་མཚར་བ་ཞིག་ནི་རྨི་ལམ་དེ་ལ་བརྟེན་ནས་ཁོང་གི་ངག་སྒོ་བློ་
བུར་དུ་ཡངས་ཤིང་བདེ་བར་གྱུར་ཏེ་གླིང་རྗེ་གེ་སར་རྒྱལ་པོའི་སྒྲུང་ཁག་བརྒྱ་དང་
བཞི་བཅུ་བཤད་ཤེས་པའི་སྒྲུང་པ་སྐད་གྲགས་ཅན་ཞིག་ཏུ་གྱུར་པ་ཡིན། དེ་
མིན་ད་དུང་མིང་གྲགས་ཅན་གྱི་སྒྲུང་པ་དག་ལས་བོད་ལྗོངས་ཀྱི་བུད་མེད་སྒྲུང་
པ་གཡུ་སྨན་དང་། མཚོ་སྔོན་ཡུལ་ཤུལ་ས་ཁུལ་གྱི་ན་གཞོན་སྒྲུང་པ་ཚེ་རིང་
བསོད་ནམས་སོགས་ཀྱང་རྟོག་པ་ཉམས་ཤར་གི་རིགས་ལ་གཏོགས་པ་ལས་
གཞན་དང་མི་མཚུངས་པ་འི་སྒྲུང་པ་གཉིས་ཡིན་ནོ། །
གསུམ། གཏེར་སྒྲུང་།
༡ གཏེར་གྱི་རིག་པ་བཤད་པ། གཏེར་བྱ་བ་ནི་མཛོད་ཀྱི་རང་བཞིན་
ཅན་ཏེ། གཏེར་ཞེས་བྱ་བ་བོད་ལ་སྔོན་བོན་དུས་ནས་ཡོད་པར་བཤད་ལ།
ཆུའི་མཛོད་ལ་ཆུ་གཏེར་དང་འབྲུའི་མཛོད་ལ་འབྲུའི་གཏེར་དུ་བརྗོད་པ་ལྟ་བུའོ།
དབྱེ་ན་རིགས་གཉིས་ཏེ་ནོར་གཏེར་དང་ཆོས་གཏེར་རོ། །
དང་པོ་ནོར་གཏེར་བཤད་པ་ལ། བོད་ལ་ནོར་གཏེར་དར་སྔ་བས་ཐོག་
མར་ནོར་གཏེར་བཤད་པ་ལ་། ནོར་གཏེར་ནི་བོན་གྱི་ཕྱ་གཡང་བསུ་པའི་
ཐབས་སྲོལ་ཞིག་ཡིན། སྔོན་ གཉའ་ཁྲིའི་ སྐབས་སུ་བོན་ཤེས་པ་ཅན་བཅུ་
གཉིས་སུ་གྲགས་པའི་ནང་ཚུན་དུ་གཡང་ཤེས་ཕྱ་བོན་བྱ་བ་ཡོད་པར་གཞིག་ན།
ཕྱ་གཡང་ནི་གནའ་བོའི་བོད་ཀྱི་རིག་པ་ཁྱད་པར་ཅན་ཞིག་ཡིན་ལ་དེར་གཡང་
351



ཚུར་བླངས་ང་ས་ནོར་ཕྱུགས་འཕེལ་བ་དང་། གླུད་ཕར་བཏང་བས་འདྲེ་ཚིམས་
པ་སོགས་འཇིག་རྟེན་ལ་མཁོ་བའི་བྱེད་ལས་ ཤིག་ཡིན་པས་རིག་པའི་གནས་
ཆེན་པོ་ཞིག་ཏུ་གྱུར་ཡོད་པར་མངོན། བོན་ལ་ཐེག་པ་རིམ་དགུ་ཡོད་པའི་ནང་
གི་རྒྱུའི་ཐེག་པ་བཞིའམ་འཇིག་རྟེན་པའི་ཐེག་པར་ཡང་ཕྱི་སྣང་འཕྲུལ་སྲིད་ཞེས་
ཕྱ་གཤིན་ཐེག་པ་དར། ནོར་གཏེར་སྦ་སྲོལ་དེ་བོན་གྱི་ཕྱ་གཡང་གི་རིག་པ་ནས་
ཐོན་པར་མངོན་ནོ། །རྗེས་སུ་ལྷ་ཐོ་ཐོ་རུ་སྙན་ཤུལ་ནས་བཟུང་མ་འོངས་རྒྱལ་
བརྒྱུད་ཀྱི་ནོར་སྐལ་ དུ་ གཏེར་སྦ་བའི་སྲོལ་བྱུང་ཞིང་། དེར་གཏེར་གནས་
བསྡམས་པ་དང་། གཏེར་གྱི་ཁ་བྱང་བྲིས་ཏེ་རྒྱལ་བརྒྱུད་རིམ་བྱོན་ལ་བརྒྱུད་པ་
དང་། སྐབས་དེའི་སྲུང་མ་སྟེ་གནས་བདག་དང་ས་བདག་ལ་གཏད་ནས་ཕྱི་
རབས་པས་དེར་གསེར་སྐྱེམས་སོགས་གྱིས་མཆོད་དགོས་པ་མ་ཟད། གཏེར་
དེ་འདོན་ཞིང་ལོངས་སྤྱོད་པའི་མི་དང་འདོན་དུས་ཀྱི་ལོ་རྟགས་ཟླ་གྲངས། ཆོ་
ག་ལ་སོགས་པའང་བཀོད་དེ་སྨོན་ལམ་འདེབས་དགོས་པ་སོགས་ལས་གཞན།
ཕྱིས་སུ་ད་དུང་འདོན་དུས་དཔེ་བཤུས་ནས་རྙིང་པ་ཤུལ་དུ་བཞག་ནས་དམིགས་
པས་རྒྱས་འདེབས་པའི་སྲོལ་ཡང་བྱུང་བས་དེ་དག་ཕྱིའི་རྒྱལ་རབས་ཀུན་ལ་ཐུན་
མོང་དུ་གྱུར་ཏོ། །
༢ ནོར་ གཏེར་ གྱི་ རིགས་ ཀྱི་ དབྱེ་ བ། དེ་ཡང་ནོར་ གཏེར་ ལའང་
འདོན་པ་དང་མི་འདོན་པ་གཉིས་ཡོད། མི་འདོན་པའི་གཏེར་ལ་གཉེར་དུ་
གཏད་པའི་སྲུང་མ་དང་ཁ་བྱང་སོགས་ཀྱང་མེད། གཏེར་གྱི་རྣམ་བཤད་ལས།
གཏེར་དུ་སྦས་སོ་ཅོག་སླར་འདོན་པའི་ཆེད་དུ་མ་ཡིན་ཏེ། བསྟན་པའི་བཙས་
དང་ཡུལ་གྱི་བཅུད་དང༌། ཆོས་རྒྱལ་ གྱི་ གདུང་རྒྱུད་སྐྱོབ་པའི་བླ་གཏེར་དུ་
དགོངས་པ་འགའ་ཞིག་འདོན་དུ་མི་རུང་བའི་ཕྱིར་རོ་ཞེས་གསུངས་པ་བཞིན་
ནོ། ། སྲོང་བཙན་སྒམ་པའི་རིང་ནས་གཏེར་ གྱི་རིགས་ལ་ནོར་ གཏེར་ལས་
གཞན་ད་དུང་བླ་གཏེར། མཐུ་གཏེར། སེར་བ་བབ་བཅད་ཀྱི་གཏེར། གཏད་
352



།
གཏེར། ནོར་ཆོས་གཉིས་ལྡན་གྱི་གཏེར་སོགས་དབྱེ་བ་མང་དུ་བྱུང་། སྐབས་
དེའི་ནོར་ཆོས་གཉིས་ལྡན་གྱི་གཏེར་དུ་ལྷ་མོ་གཟུགས་ཀྱི་སྙེ་མའི་སྒྲུང་ལ་སོགས་
པ་ཐོག་མའི་སྒྲུང་འབུམ་དང་ལེའུ་སོགས་སྦས་ཡོད་པ་བཀའ་ཐང་སྡེ་ལྔ་སོགས་ལོ་
རྒྱུས་ཡིག་ཚང་དུ་གསལ། |
༢ གཏེར་ གནས། གཏེར་ གནས་ ཀྱང་ཡུམ་བུ་བླ་མཁར་ དང་ཡར་
ཀླུངས་ཞང་མདའ། ར་ས་འཕྲུལ་སྣང་གི་དཀྱིལ་འཁོར་ཆེན་པོའི་འོག འཕྲུལ་
སྣང་ཐེམ་པའི་འོག་དང་ཀ་བ་བུམ་པ་ཅན( སོགས་ལ་ནོར་གཏེར)། ཀ་བ་
སེང་གེ་ཅན( ལ་མཐུ་གཏེར)། ཀ་བ་ཤིང་ལོ་ཅན་( ལ་སེར་བ་བབ་བཅད་ཀྱི་
གཏེར)། ཀ་བ་སྦྲུལ་མགོ་ཅན་( ལ་གཏད་གཏེར)། འཕྲུལ་སྣང་(གི་ནོར་
ཆོས་གཉིས་ལྡན་གྱི་གཏེར )། རྗེས་སུ་བསམ་ཡས་སོགས་སུའང་ནོར་གཏེར་
སྦས་སོ་སྐད། །དེའི་ཡན་ལ་ནོར་གཏེར་གཙོ་བོ་ཡིན་ལ་མཐའ་མ་དེར་ནོར་ཆོས་
གཉིས་ལྡན་གྱི་གཏེར་བྱུང་ན་ཡང་ཆོས་ཁོ་ནའི་གཏེར་ད་དུང་བྱུང་མེད་དོ།
༣ ཆོས་གཏེར་བྱུང་ཚུལ། དེ་ཡང་འཕྲུལ་སྣང་དུ་ནོར་ཆོས་གཉིས་ལྡན་
གྱི་གཏེར་སྦས་པའི་སྐབས་སུ་གཏེར་བྱང་དེ་དག་ཐོན་མིས་ཡི་གེར་བཏབ་ནས་
རྒྱལ་པོའི་ཕྱག་ཏུ་གཏད། རྒྱལ་པོས་མང་སྲོང་མང་སྙན་ལ། དེས་གུང་སྲོང་
གུང་བཙན་ལ། དེས་ཁྲི་སྲོང་ལྡེ་བཙན་ལ། དེས་མཇིང་ཡོན་ལེགས་པའི་བློ་
གྲོས་ལ་གཏད་དོ། །དེའི་དུས་སུ་སློབ་དཔོན་པད་འབྱུང་གི་ཞལ་ནས། རྗེ་ཉིད་
ལ་སྲས་བདུད་ཀྱི་སྤྲུལ་བ་ཞིག་ད་སྟེ་ལོ་དགུ་བཅུ་ན་འཁྲུངས་པར་གདའ། དེའི་
རིང་ལ་ཁྲིམས་བཤིག་ནས་ཆོས་ནུབ་འགྲོ་བས། རྗེ་ཉིད་ཀྱི་ཆོས་རྣམས་དང་
ཡབ་མེས་ཀྱི་དཀོར་ནོར་གྱི་ཁ་བྱང་རྣམས་ཕྱི་རབས་ཀྱི་དོན་དུ་མི་བརླག་པའི་
རྫས་ཀྱིས་བསྡམས་ལ། མི་ཤིགས་པའི་རྒྱས་བཏབ་སྟེ་སྦས་ནས་བཞག་ན་ཕྱི་
བཀའ་ཐང་སྡེ་ལྔ། ཤོགངོས་༥ནས ༡༦ ༡ན་གསལ།
353



མའི་དུས་ སུ་ ལས་འཕྲོ་ཅན་ཞིག་ གིས་ཐོན་ནས་དར་ཞིང་རྒྱས་པར་འགྱུར་
གསུངས་ཏེ། གཏེར་དུ་སྦ་བར་དགོངས་ནས་གོང་འོག་བསྡེབས་ནས་ཡི་གེར་
བཏབ། སྲས་དང་རྒྱལ་བརྒྱུད་ལ་མ་གཏད་དོ།
འདི་ནས་ཆོས་གཏེར་སྦ་བའི་མགོ་ཚུགས་པ་མ་ཟད། གཏེར་གྱི་ཁ་བྱང་
ཡང་རྒྱལ་བརྒྱུད་ལ་མ་གཏད་པར་མ་འོངས་པའི་སྐྱེ་བོ་ཚད་ལྡན་ཏེ་གཏེར་སྟོན་
ལ་གཏོད་པའི་མགོ་བརྩམས་སོ། །
ཁྲི་སྲོང་སྐབས་སུ་རྒྱལ་པའི་བླ་གཏེར་སྦ་བའི་སྲོལ་ཡང་དར་རོ། ། བླ་
གཏེར་དང་ཆོས་གཏེར་ལ་གཏེར་སྦ་བའི་དམིགས་པ་མ་འདྲ་བ་ལས་ཁྱད་པར་
ཆེར་མེད་དོ། །
༤ གཏེར་ གྱི་ བརྒྱུད་ པ། དེ་ཡང་ གསང་བ་སྔགས་ཀྱི་བརྒྱུད་པ་ལ་
གཉིས་ཡོད་དེ་རིང་རྒྱུད་བཀའ་མ་དང་ཉེ་རྒྱུད་གཏེར་མའོ། །
གཏེར་གྱི་རྒྱུད་པར་ཡང་རྒྱུད་པ་དྲུག་དང་ལྡན་དེ། དབྱེ་ན་ཐུན་མོང་གི་
བརྒྱུད་པ་གསུམ་དང་ཐུན་མོང་མ་ཡིན་པའི་བརྒྱུད་པ་གསུམ་བཅས་དྲུག་གོ།
དེ་ལ་ ཐུན་མོང་གི་ བརྒྱུད་པ་གསུམ་ནི། རྒྱལ་བའི་ དགོངས་བརྒྱུད་
རིག་འཛིན་བརྡ་བརྒྱུད། གང་ཟག་སྙན་བརྒྱུད། འདི་གསུམ་ག་གསང་སྔགས་
ཡོངས་ལ་ཐུན་མོང་དུ་ཡོད་དོ། ། །
ཐུན་མོང་མ་ཡིན་པའི་བརྒྱུད་པ་གསུམ་ནི། བཀའ་བབ་ལུང་བསྟན་
སྨོན་ལམ་དབང་བསྐུར། མཁའ་འགྲོའི་གཏད་རྒྱ། འདི་ལ་གསང་བ་གཏེར་གྱི་
བརྒྱུད་པ་ཡང་ཟེར། དེར་གུ་རུ་རིན་པོ་ཆེས་དུས་མཐར་སྦ་བྱའི་ཆོས་འདིས་
འགྲོ་དོན་སྒྲུབ་པའི་ཆེད་དུ་བུ་འདི་དང་འདི་ལྟར་འབྱུང་ཞེས་ས་རྟགས་དང་
བཅས་ཏེ་ལུང་བསྟན་པ་བཀའ་བབས་ལུང་བསྟན། དེ་དག་ལ་མ་འོངས་ཕྱི་
མའི་དུས་དེར་ཡང་ད་ལྟ་འདི་ལྟར་ཐོབ་པའི་དབང་དང་གདམས་ངག་རྣམས་
དུས་ཚོད་གང་དང་གང་ལ་ཇི་ལྟར་འཚམས་པ་དེ་བཞིན་དུ་ཁྱོད་ཀྱི་སྙིང་ལ་
354



གསལ་བར་གྱུར་ཅིག་ཅེས་གུ་རུས་དགོངས་པ་གཏད་པའི་སྨོན་ལམ་གྱི་དབང་
བསྐུར་ཞིང་རྗེ་འབངས་སོ་སོས་ཀྱང་དེ་དང་གཅིག་ཏུ་བཏབ་ནས་ཐེབས་པ་སྨོན་
ལམ་དབང་བསྐུར། དུས་དེར་དབང་བརྒྱུད་ཡོལ་མེད་དུ་རྙེད་ཅིང་ཆོས་དེ་སྐལ་
ལྡན་གྱི་ཕྲེང་བ་ལ་འཕེལ་བ་དང་བརྒྱུད་འཛིན་རྒྱས་པ། སྐལ་མེད་ལ་གསང་སྒོ་
མི་རལ། ཆོས་བྱིན་ཆེ་བ་སོགས་སུ་བྱ་ཆེད་མ་མོ་མཁའ་འགྲོ་ལ་གཏད་པ་མཁའ་
འགྲོ་གཏད་རྒྱའོ། ཡང་ སློབ་ དཔོན་ དང་ ཐུགས་ཡིད་འདྲེས་ པའི་ དགོངས་
བརྒྱུད་དང་། དབང་རྫོགས་ཤིང་བརྡ་ཡིག་གི་བྱིན་རླབས་ཐོབ་པའི་བརྡ་བརྒྱུད།
གཏད་རྒྱའི་སྔོན་དུ་གདམས་ཁྲིད་རྒྱས་པར་གསན་པའི་སྙན་རྒྱུད་ཞེས་ཀྱང་
བྱའོ། །གཏེར་སྦ་བའི་དགོས་པ་དང་ཡོན་ཏན་ལ་བཞི་སྟེ། དམ་ཆོས་མི་ནུབ་
པ། བྱིན་རླབས་མ་ཡལ་བ། གདམས་ངག་མ་འཆུག་པ། བརྒྱུད་ཐག་ཉེ་བ་
བཅས་སོ། །ཡང་བློ་གྲོས་རྒྱལ་མཚན་གྱི་གསུང་དུ། ཁ་ཅིག་སྣོད་ལྡན་མ་རྙེད་
པས། ། ས་ དང་ བྲག་ ལ་ གཏེར་ དུ་ སྔས། ། ཕྱི་ དུས་ སྨོན་ ལམ་ བཏབ་ པའི་
ཕྱིར། །སྐལ་ལྡན་ང་ཡིས་བཏོན་ནོ་ལོ། ། ཡང་། འདི་ནི་མཐའ་གཅིག་ཏུ་མ་
ངེས། །སྣོད་མ་རྙེད་ནས་སྦས་ པའང་ཡོད། ། ལ་ ལ་ དུས་དེར་སློབ་དཔོན་
གཞན། །དེ་ཡི་ གདུལ་བྱར་གྱུར་པ་དེས། ། རང་གི་ཆོས་རྣམས་མ་འོངས་
པའི། །དོན་ དུ་ གཏེར་ དུ་ སྦས་ པ་ སྟེ། ། འབྲུག་པའི་ རོ་ སྙོམས་ སྐོར་ དྲུག་
བཞིན། ། རས་ཆུང་པ་ལ་ ཏི་པུ་བས། ། གདམས་ངག་བཤད་ལ་ དུས་ཚོད་
དགོས། །ཕྱི་དུས་དོན་ཆེ་སྦས་ཤིག་གསུངས། ། གསུངས་བཞིན་མཁར་ཆུར་
གཏེར་དུ་སྦས། ། དེ་ཉིད་འགྲོ་མགོན་གཙང་པས་བཏོན། ། འགྲོ་དོན་ནམ་
མཁའི་མཐའ་དང་མཉམ། ། ཁ་ཅིག་བདུད་རྒྱལ་གླིང་དར་མས། ། བསྟན་པ་
བསྣུབས་པ་དེ་གཟིགས་ནས། །མི་ནུབ་ཕྱིར་དུ་སྦས་པ་འང་ཡོད། ། ཁ་ཅིག་
དུས་ཀྱི་འགྱུར་བ་དང་། །ནག་ཕྱོགས་གནོན་ཕྱིར་སྦས་པ་འང་ཡོད། ། ས་ཡི་
བཅུད་རྣམས་སྤེལ་བ་དང་། །འཇིག་རྟེན་བདེ་ཕྱིར་སྤེལ་བ་སོགས། །འདོན་
355



དུ་མི་རུང་ གཏེར་ ཡང་ཡོད། ། ཐབས་ཀྱིས་མཁས་ པའི་ ཐུགས་རྗེ་ཡིས། །
གཟིགས་པ་བསམ་གྱིས་མི་ཁྱབ་པས། །རྣམ་གྲངས་བརྗོད་ཀྱིས་ག་ལ་ལང་། |
གཏེར་གྱི་དམིགས་བྱ་ལ་གོང་གི་ཡོན་ཏན་བཞི་བོ་ལས་གཞན་ད་དུང་སྐབས་
བབས་ཀྱི་སྣོད་ལྡན་མ་རྙེད་ནས་སྦས་པ་དང་། ནག་ཕྱོགས་གནོན་ཕྱིར་སྦས་པ།
ས་ཡི་བཅུད་སྲུང་ཕྱིར་སྦས་པ། འཇིག་རྟེན་བདེ་ཕྱིར་སྦས་པ་སོགས་མང་ལ།
ཕྱི་མ་དེ་རྣམས་འདོན་པའི་ཆེད་དུ་མ་ཡིན་ཕྱིར་འདོན་དུ་མི་རུང་བའི་གཏེར་
ཡང་བྱ། དེ་ཡང་གཏེར་གྱི་རྒྱུད་པ་ལ་སྨོན་ལམ་གཙོ་ཆེ་སྟེ། ཇི་སྐད་དུ། གཏེར་
མ་སྨོན་ལམ་གཙོ་ཆེ་བས། ། དབང་བསྐུར་ལུང་དང་མན་ངག་ཀུན། ། གང་
དང་ཕྲད་པ་དེས་ཐོབ་ཕྱིར། ། བླ་མའི་བཀའ་ལུང་མི་དགོས་ལོ། ། ཞེས་པ་
བཞིན། སྔོན་གུ་རུའི་དུས་སུ་ཁོང་གིས་ལུང་བསྟན། སྨོན་ལམ་དབང་བསྐུར་
ཐེབས་པའི་སྐྱེ་བོ་ཞིག་ཡིན་ཚེ་གཏེར་དེ་རྙེད་པར་འགྱུར་བས་དེ་དག་ལ་གཏེར་
སྟོན་ཅེས་བྱ། ། དེར་གཏེར་ཡིག་ཤོག་སེར་ནི་གཏེར་སྟོན་གྱིས་གཏེར་འདོན་
པའི་དུས་རྗེས་དྲན་གྱི་མཚན་མ་ཙམ་དུ་བཞག་སྟེ། དེ་མཐོང་བས་གཏེར་ཆོས་
ཀྱི་དོན་རྟོགས་པ་གཤམ་དུ་འཆད་པར་འགྱུར་རོ། །
༥ གཏེར་ གྱི་ དབྱེ་བ། གཏེར་ལ་དབྱེ་ན་ས་གཏེར་དང་། དགོངས་
གཏེར། དག་སྣང་གི་གཏེར་གསུམ་ལས། དང་པོ་ས་གཏེར་བཤད་པ་ལ། དེ་
ནས་གུ་རུ་རིན་པོ་ཆེ་ཉིད་ཀྱིས་མ་འོངས་པའི་གདུལ་བྱ་དང་བསྟན་པའི་བཙས་
སུ་དགོངས་ནས་རྒྱ་བལ་བོད་ཡུལ་རྣམས་སུ་ཆོས་ནོར་སྨན་རྩིས་རྟེན་དང་དམ་
རྫས་ལ་སོགས་པ་གཏེར་ཁ་མཐའ་ཡས་པ་ཞིག་སྦས་པར་མཛད་པ་ལས། གཙོ་
བོར་གངས་ཅན་འདིར་གདུལ་བྱ་གང་ལ་གང་འདུལ་གྱི་ཐབས་ལ་མཁས་པས་
《གསང་སྔགས་སྔ་འགྱུར་ལ་བོད་དུ་རྩོད་པ་སྔ་ཕྱིར་བྱུང་བ་རྣམས་ཀྱི་ལན་དུ་བརྗོད་པ་ངེས་པ་
དོན་གྱི་འབྲུག་སྒྲ་བཞུགས།》 བློ་གྲོས་རྒྱལ་མཚམ་གྱིས་མཛད། ཤོག་ངོས༢༧་ལ་གསལ།
356



ཆོས་སྒོ་སྤྱི་དང་ཁྱད་པར་ཡོ་ག་རྣམ་པ་གསུམ་དང་འབྲེལ་བའི་རྒྱུད་ལུང་མན་
ངག་ལས་ཚོགས་མཐའ་ཡས་པ་གསུངས་པ་ཐམས་ཅད་གསང་བའི་བདག་མོ་
དབྱིངས་ཕྱུག་ཡེ་ཤེས་མཚོ་རྒྱལ་གྱིས་མི་བརྗེད་པའི་གཟུངས་ཀྱིས་བཟུང་ནས་
བཀའི་བསྡུ་བ་མཛད། ཤོག་སེར་རིགས་ལྔར་བརྡའི་ཡི་གེར་བཀོད། གཏེར་
སྣོད་སྣ་ཚོགས་པར་འབྱུང་བས་མི་འཇིག་པའི་རྒྱས་བསྡམས། གཏེར་གནས་སོ་
སོར་གུ་རུ་ཡབ་ཡུམ་ཁོ་ན་དང་རྗེ་འབངས་ལྷན་ཅིག་རྣམས་ཀྱིས་སྦས་ཏེ་གཏེར་
སྲུང་ལ་གཉེར་དུ་གཏད། ཁྱད་པར་གུ་རུ་རྔ་ཡབ་གླིང་དུ་གཤེགས་པའི་རྗེས་སུ་
མཚོ་རྒྱལ་ཉིད་མི་ལོ་བརྒྱ་ལྷག་ལྷག་ཙམ་བཞུགས་ནས་བོད་ཡུལ་སྟོད་སྨད་བར་
གསུམ་དུ་གཏེར་ཁ་བསམ་གྱིས་མི་ཁྱབ་པ་་སྦས་ནས་གཏེར་ཞབས་བསྡམས།
གཞན་ཡང་པཎ་ཆེན་བི་མ་ལ་མི་ཏྲ། ཆོས་རྒྱལ་ཡབ་སྲས། ལོ་ཆེན་བཻ་རོ་ཙ་ན།
གནུབས་སངས་རྒྱས་ཡེ་ཤེས་དང་སངས་རྒྱས་སྙིང་པོ། གཉགས་ཛྷན་དང་སྣ་
རྣམ་རྡོ་རྗེ་བདུད་འཇོམས། ཉང་ཏིང་ངེ་འཛིན་བཟང་པོ་སོགས་ཀྱིས་ཀྱང་ཟབ་
གཏེར་མང་དུ་སྦས་པ་རྣམས་ཕྱིས་འདུལ་བའི་དུས་སུ་བྱོན་པའི་ཚེ་གུ་རུ་རིན་པོ་
ཆེས་མ་འོངས་པར་གཏེར་ལ་སྤྱོད་ཅིང་འགྲོ་དོན་འབྱུང་བར་བྱིན་གྱིས་རླབས་
ཤིང་ལུང་བསྟན། སོ་སོས་ཀྱང་སྨོན་ལམ་ཐེབས་པའི་རྗེ་འབངས་སྐལ་ལྡན་
རྣམས་ཀྱི་སྐྱེ་བ་དང་སྤྲུལ་བའི་སྒྱུ་འཕྲུལ་རིགས་དང་སྤྱོད་པ་མ་ངེས་པ་རིམ་པར་
བྱོན་ནས། བསྟན་འགྲོའི་དོན་མཛད་པ་ལས། གཏེར་ཁ་གོང་འོག་སོགས་
འཕྲིན་ལས་རྒྱ་ཆེ་ཞིང་རྩོད་པ་མེད་པར་ཡོངས་དུ་གྲགས་མོད། ཡུལ་ཕྲན་
རྣམས་སུ་གཏེར་སྟོན་ཡོངས་སུ་གྲགས་པ་མང་པོ་ཞིག་སྔར་བྱོན་པ་དང་། དེང་
སང་འབྱོན་པ་རྣམས་ཀྱང་མཛད་པ་ཆོས་དང་མཐུན་ཅིང་སེམས་ཅན་ལ་ཕན་
ཐོགས་ཕྱིན་ཆད་མང་བ་ཙམ་གྱིས་ཡང་དག་མ་ཡིན་པར་ཡང་མི་འགྱུར་བས།
ཚད་མར་བཟུང་དགོས་ཏེ། དྲི་མེད་ཀུན་དགོས་གཏེར་ལུང་ལས། གཏེར་སྟོན་
ལང་མ་ལིང་མ་འོང་། གཏེར་ཆོས་ཤ་མང་སུལ་ལྟར་བརྡོལ། དེ་ཡང་འབྲས་
357



མེད་མ་ཡིན་ཏེ། ཨོ་རྒྱན་ང་ཡི་བརྗེད་ཐོ་ཡིན། ཞེས་འབྱུང་པ་བཞིན། བོད་
ཡུལ་ས་སྟེང་ཀུན་ལ་ཆོས་ཀྱི་གཏེར་ཀྱིས་བཀང་བར་མཛད་གྲགས། དེ་ཡང་
ཆོས་གཏེར་དེ་དག་ལས། འབྱུང་བཞིའི་ཁམས་སམ་ཟང་ཟིང་གི་ཆོས་གང་རུང་
ནས་གཏེར་གྱི་མཚན་ཉིད་ཡོངས་སུ་ལྡན་པ་དང་བཅས་ཐོན་པའི་ཆོས་དང་ཆོས་
སྤྱོད་གྱི་ཡོ་བྱད། སྐུ་གསུང་ཐུགས་རྟེན་ཐམས་ཅད་ལ་ ས་གཏེར་རམ་རྫས་
གཏེར། ཡང་ན་དངོས་གཏེར་ཞེས་བརྗོད། ང་ཡིས་ས་སྟེང་གཏེར་གྱིས་བཀང་
ནས་ཡོད༔ དངོས་གྲུབ་འདོད་ན་གཏེར་གནས་ཀུན་ནས་ལོངས༔ ཞེས་
གསུངས་པ་ལྟར་ཕྱི་རོལ་གྱི་གནས་སྣ་ཚོགས་སུ་སྦས་ནས་གཏེར་དུ་བཞག་པས་
རྒྱ་ཆེ་བ་སའི་གཏེར་ཞེས་ཀྱང་བྱ། །
དེ་ལ་ས་གཏེར་ཚད་ལྡན་ཞིག་ཡིན་ན་ངེས་པར་དུ་ཚང་དགོས་པའི་ཆ་
རྐྱེན་ལ།
༡གཏེར་སྟོན་ཚད་ལྡན་ཏེ་ཐུན་མོང་མ་ཡིན་པའི་བརྒྱུད་པ་དང་ལྡན་པ།
༢མཁའ་འགྲོའི་བརྡ་ཡིག་དང་བཅས་པ་ཤོག་སེར་ཏུ་བཀོད་ཡོད་པ། ༣ཡང་
ཤོག་སེར་དེ་གཏེར་སྒྲོམ་དུ་འཇུག་པ། ༤དེར་བརྟེན་ནས་གཏེར་ཆོས་སམ་
གཏེར་རྫས་འདོན་པ། ༥གཏེར་དེ་གཏེར་སྲུང་དུ་སྔགས་སྲུང་རལ་གཅིག་མ་
དང་འདོད་ཁམས་དབང་མོ་ལ་སོགས་མཁའ་འགྲོའི་རིགས་ལ་གཉེར་དུ་གཏད་
ཡོད་པ། གཏེར་བཏོན་རྗེས་སུ་སྨོན་ལམ་གྱིས་ཐེབས་པའི་གཏེར་བདག་ཅིག་
ལ་ཆོས་ རྒྱུད་ སྤེལ་ དུ་ འཇུག་ པ། ༧འདོན་ པའི་ གནས་ཚད་ལྡན་ཡིན་ པ།
༨ འདོན་པའི་དུས་དང་རྟེན་འབྲེལ་མ་ནོར་བ་བཅས་དགོས་སོ། །
༦ གཏེར་ ཡིག གཏེར་ཡིག་གམ་བརྡ་ཡིག་ནི་གཏེར་འདོན་བྱེད་ཀྱི་
རྐྱེན་ནམ་རྟགས་མཚན་ཡིན་པས། དེ་ནི་གཏེར་གྱི་སྒོ་མོ་འབྱེད་བྱེད་ཀྱི་ལྡེ་མིག་
ལྟ་བུའང་ཡིན་ནོ། །གོང་དུ་བཤད་ཟིན་པ་བཞིན། བོད་ཀྱི་གཏེར་ཆོས་ནི་གུ་
རུ་ཡབ་ཡུམ་གཙོའི་རྗེ་འབངས་ཉེར་ལྔས་སྦས་པ་ཡིན་། དེ་སྔ་དུས་སུ་སྦ་བྱའི་
358



གཏེར་ཆོས་ལ་གཏད་རྒྱ་སད་བྱེད་དུ་གཏེར་ཡིག་གམ་བརྡ་ཡིག་ཤོག་སེར་དུ་
ཕབ་སྟེ་སྒྲོམ་བུར་བཅུག ། རྗེ་འབངས་ཉེར་ལྔ་ལས་མང་པོ་ཞིག་གཏེར་ཡིག་
འབྲི་བའི་ལས་ལ་ཞུགས། གཙོ་བོ་ཡི་གེར་མཁས་པའི་མཆོག་ལེགས་བྱིན་ཉི་མ།
རྐྱེན་པོའི་མཆོག་ལྡན་མ་རྩེ་མང་། དག་པའི་རབ་ཨ་ཙར་ཡེ་ཤེས་དབྱངས་
སོགས་མིས་བྲིས་པ་དང་། མི་མིན་མཁའ་འགྲོས་བྲིས་པ། གུ་རུ་རིན་པོ་ཆེས་
ཕྱག་བྲིས་མཛད་པའང་ཡོད་དེ། ཡི་གེའི་གཟུགས་ཀྱང་གུ་རུའི་ཕྱག་བྲིས་ཕྲ་ལ་
ལེགས་པ། ཨ་ཙར་ཡེ་ཤེས་སྦོམ་རགས་བདེ་བ། གསལ་དག་མཉེན་ལྕུག་བེ་
རོའི་ཕྱག་བྲིས་ཡིན་པ་སོགས་གནའ་བོའི་ཡིག་ཆ་དག་ཏུ་བཤད། །
གཏེར་ཡིག་ལ་བརྡ་ཡིག་ཀྱང་བྱ་ལ། དེ་ཡི་སྒྲ་བཤད་ནི། ཀློང་ཆེན་འོད་
གསལ་གྱི་དགོངས་པའི་རུམ་དུ་སྔོན་སྦས་པའི་ཆོས་རྣམས་གསལ་བར་སད་བྱེད་
ཀྱི་བརྡ་ཐབས་སུ་བཀོད་པའི་ཡིག་གཟུགས་སོ། གཏེར་ཡིག་བྱ་བ་ནི་གཙོ་བོ་
ཡིག་གཟུགས་ཡིན་ཀྱང་བརྡ་གཞན་གྱི་སྒོ་ནས་སྟོན་པ་ཡང་ཡོད་པས། དེ་ལ་
ཡིག་རིགས་ཀྱི་སྒོ་ནས་དང་། ངོ་སྤྲོད་ཀྱི་སྒོ་ནས་དང་། གཏེར་ཤོག་ལ་འགོད་
ཚུལ་གྱི་སྒོ་ནས་དབྱེ་བ་སྟེ་གསུམ།
པ་༢ ཨ
རུགཞནW46
།འོ༔ ཏཋ ༣༦།ཐཝེ23བོནན ༡༣,ག༔
གཏེར་ཡིག་
དང་པོ་ཡི་གེ་ཡིན་མིན་གཉིས་ཀྱི་དང་པོ་ནི། ཐང་ཡིགསྤུངས་ཡིགབཤུར་
ཡིགལྡེམ་ཡིགསྦས་ཡིགམཁར་བརྩེགས། ཐིག་ལེའི་ ཡི་ གེའཁྱིལ་ཆེནའཁྱིལ་
ཆུང་། འདི་དག་ཐུན་མིན་ཡིག་རིགས་ཡིན་ལ། གཞན་ལ་ལཉྫ། ཝརྟུ། བོད་
ཡིག་རྫབ་གཤར་སོགས་ཏེ། བོད་ཡིག་ཀྱང་ཚེག་མེད་འཕུལ་མེད། རྒྱན་མེད་
359



དམ་འདོགས་མེད་དུ་བྲིས་པ་སོགས་ཡོད། །
གཉིས་པ་ངོ་སྤྲོད་ཀྱི་སྒོ་ནས་དབྱེ་ན། ལྡེ་མིག་ཅན་དང་རྐྱེན་ལས་ངེས།
གཉིས་ཀ་མ་ལྟོས་བཅས་གསུམ། ཏི་
གསུམ་པ་གཏེར་ཤོག་ལ་འགོད་ཚུལ་ལ་ཡང་། སྣང་ཙམ། རྟེན་ཙམ།
མཐར་ཆགས་ཏེ་གསུམ་སུ་དབྱེ་བ་ཡིག་ཚོགས་ལ་འཇིག་ནས་ཞིབ་ཏུ་འབྲི་བའི་
ངལ་བར་མ་བསྟེན་ནོ། །
གཏེར་ཡིག་གམ་བརྡ་ཡིག་ནི་བོད་སྔ་མོའི་སྒྲུང་ལྡེའུ་བོན་གསུམ་གྱི་ནང་
གི་ལྡེའུའི་རིག་གནས་ལས་ཐོན་པ་ཡིནཔས་ཞིབ་ཏུ་བརྟག་འཚལ། །
གཏེར་སྒྲོམ། །
གཏེར་སྒྲོམ་ནི་གཏེར་རྫས་སམ་ཤོག་སེར་འཇུག་བྱེད་གྱི་སྣོད་དེ་། དེའི་
རྒྱུ་ལ་ཞ་ཉེ་དང་
། ལྕགས། ཤིང་། རྡོ། རྫ་མ། རུས་ཁོག་སོགས་མང་དུ་ཡོད་
པ་གཏེར་སྦེད་པའི་གནས་དང་ཆ་རྐྱེན་ལ་བལྟས་ནས་གདམས་དགོས།
གཏེར་སྒྲོམ།
༧ ཤོག་སེར། ཤོག་སེར་ནི་བརྡ་ཡིག་ཕབ་བྱེད་གྱི་རྟེན་ཡིན་ཏེ། དེར་
ཤོག་སེར་ཞེས་བརྗོད་ཀྱང་ཤོག་གུ་མདོག་སེར་པོ་ཡིན་དགོས་ཀྱི་ངེས་པ་མེད་པ་
ལ། དེའི་སྟེང་ལ་བཀོད་པའི་གཏེར་ཡིག་ཕབ་བྱེད་ཀྱི་སྣག་ཚ་དང་མཚོན་མདོག་
360



ཀྱང་སྣ་ཚོགས་པ་ཡོད། ཐང་སྟོང་རྒྱལ་པོས་བཏོན་པའི་ཤོག་སེར་གྱི་བྱང་ལ་
དབྱིན་ཁྲི་དྲུག་བཅུ་ཡོད་པར་བཤད་པས་དེ་ཕལ་ཆེར་མཐར་ཆགས་སུ་སྦས་པའི་
གཏེར་ཡིན་ལེ་ཆེ།
ভূয়ষক-
ཤོག་སེར་སྟེང་གི་མཁའ་འགྲོའི་བརྡ་ཡིག
༨ གཏེར་སྲུང༌། གཏེར་སྦས་པའི་རྗེས་སུ་སྔགས་སྲུང་རལ་གཅིག་མ།
འདོད་ཁམས་དབང་མོ་ལྟ་ཅི་སྨོས། རྒྱལ་བཙན་ཐེའུ་རང་སོགས་ལ་ཤོག་སེར་
གཏད་དེ་དེ་རྣམས་གཏེར་སྲུང་དུ་བསྐོའོ། ། །
༩ དགོངས་ གཏེར། ཆོས་དེ་དང་པོ་ས་གཏེར་དང་འདྲ་བར་གཏད་
རྒྱའི་སྒོ་ནས་སྙིང་དབུས་མི་ཤིག་པའི་སྒྲོམ་བུར་གཏེར་དུ་སྦས་ཤིང་། བར་དུ་དེ་
ཉིད་འཕེལ་འགྲིབ་མེད་པར་བཞུགས། མཐར་དུས་སུ་བབ་པ་ན་འོད་གསལ་གྱི་
མཁྱེན་ཆའི་ངང་གཟོང་རྣོན་པོས་ཕྱེས་སྟེ། ཆོས་ཉིད་གཉུག་མའི་དྲན་པའི་
གཏེར་སྒོ་ནས་ཐོན་ཚུལ་ ཐམས་ཅད་ཁོག་གཅིག་པ་ཡིན་ཡང་། དགོངས་
གཏེར་ནི་ནང་དགོངས་བའི་ཀློང་དུ་བཞུགས་པ་ཉིད་ཀྱི་སྟེང་ནས་གཏེར་དུ་
བཞག་དགོས་པས་ཟབ་མོ་དགོངས་པའི་གཏེར་ཞེས་བྱ། དེ་ལ་འོད་གསལ་གྱི་
ཏིང་ངེ་འཛིན་ཤིན་ཏུ་བརྟན་པ་མེད་ན་དགོངས་པ་ཞེས་མ་ཚང་སྟེ། གཏེར་དུ་
སྦེད་ས་མེད། དེར་བརྡ་ཡིག་བསྟིམ་ནས་རྒྱས་བཏབ་པའི་གཏེར་རྒྱ་བསྡམས་པ་
སྔོན་སོང་མེད་ན་གཏེར་ཞེས་པ་མ་ཚང་ངོ་། ། ལ་ལས་དེ་དག་སྣང་དང་ནོར་
འཁྲུལ་འབྱུང་བ་ཡང་ཡོད་ན་ཡང་། དེ་གཉིས་ཐ་དད་དེ། འོད་གསལ་ཀྱི་ཏིང་
361



ངེ་འཛིན་ཤིན་ཏུ་བརྟན་པའི་དགོངས་པ་འཐོབ་ཡང་། བརྡ་ཡིག་དང་གཏད་
རྒྱ་། བཏབ་པ་ལ་དག་སྣང་། གཉིས་ཀ་ཡོད་པ་ནི་དགོངས་གཏེར་རོ། །
གཏེར་ཆོས་ཀྱི་རྣམ་གྲངས་དང་ནང་དོན་གཙོ་བོ།
དེ་ཡང་ཤར་གཏེར་སྨིན་པ་འབྲས་བུའི་སྐོར། ལྷོ་གཏེར་འདྲིལ་བ་སྡོང་
བོའི་སྐོར། ནུབ་གཏེར་གསལ་བ་མེ་ཏོག་གི་སྐོར། བྱང་གཏེར་གྱེས་པ་ཡལ་
གའི་སྐོར། དབུས་ བ་གཏེར་ཟུག་པ་རྩ་བའི་སྐོར་ཞེས་ཆེ་ལོང་ཙམ་ ཐང་ཡིག་
རྣམས་དང་། དགོངས་འདུས་ལུང་བསྟན་ཆེན་མོ་སོགས་སུ་འབྱུང་བ་ལྟར་ཡིན་
ལ། གཏེར་གྱི་ནང་དོན་གཙོ་བོ་ནི་རྩ་བའི་བླ་མ་མཁའ་འགྲོའི་ གདམས་པ།
ཡན་ལག་ལས་ཚོགས་རབ་འབྱམས་ཕྱོགས་གཏོགས་དང་བཅས་པ། སྙིང་བོ་བླ་
རྫོགས་ཐུགས་གསུམ་རྣམས་གཙོའི་བོད་ཀྱི་རིག་པའི་གནས་སྣ་ཚོགས་བཅས་
༡༠ གཏེར་ སྟོན། དེ་ཡང་གུ་རུ་ཡབ་ཡུམ་དང་རྗེ་འབངས་ཉེར་ལྔས་
གཏེར་ཁ་རྣམས་སྦས་ནས་གཏེར་ཞབས་བསྡམས་ཚེ་གུ་རུ་རིན་པོ་ཆེས་མ་
འོངས་པར་གཏེར་ལ་སྤྱོད་ཅིང་འགྲོ་དོན་འབྱུང་བར་བྱིན་གྱིས་རླབས་ཤིང་ལུང་
བསྟན། སོ་སོས་ཀྱང་སྨོན་ལམ་བཏབ། ལུང་བསྟན། སྨོན་ལམ་དབང་བསྐུར་
ཐོབ་པའི་རྗེ་འབངས་སྐལ་ལྡན་རྣམས་ཀྱི་སྐྱེ་བ་དང་སྤྲུལ་བའི་སྒྱུ་འཕྲུལ་རིགས་
དང་སྤྱོད་དང་མ་ངེས་པ་རིམ་ང་ར་བྱོན་པར་བྱོན་ཤིང་གཏེར་སྒོ་འབྱེད་པའི་གང་
ཟག་ལ་གཏེར་སྟོན་ཞེས་བྱ། དྲི་མེད་ཀུན་དགོས་གཏེར་ལུང་ལས། གཏེར་
སྟོན་ལང་མ་ལིང་མ་འོང་། གཏེར་ཆོས་ཤ་མང་སུལ་ལྟར་བརྡོལ། དེ་ཡང་
འབྲས་མེད་མ་ཡིན་ཏེ། ཨོ་རྒྱན་ང་ཡི་བརྗེད་ཐོ་ཡིན། ཞེས་འབྱུང་པ་བཞིན།
བསྟན་པ་ཕྱི་དར་ནས་བཟུང་། གཏེར་སྟོན་རིམ་པར་བྱོན། དེ་དག་ལ་དབྱེ་ན་
གཏེར་ཆེན་དང་གཏེར་ཕྲན་གཉིས་ལས་བླ་རྫོགས་ཐུགས་གསུམ་གྱི་ཆོས་ཆ་ཚང་
ཡོངས་སུ་རྫོགས་པར་བཏོན་པ་ལ་གཏེར་སྟོན་ཆེན་པོ། དེ་དག་ལས་གང་རུང་
362



བཏོན་པར་གཏེར་ཕྲན་ཞེས་བརྗོད། དེར་སྔ་གཞུག་ཏུ་ཉང་རལ་ཉི་མ་འོད་
ཟེར། གུ་རུ་ཆོས་དབང་། རྡོ་རྗེ་གླིང་པ། པདྨ་གླིང་པ། མཁྱེན་བརྩེ་དབང་པོ་
བཅས་གཏེར་སྟོན་རྒྱལ་པོ་ལྔ་དང་། ཉིང་རལ། གུར་ཆོས། རིག་འཛིན་རྒོད་
ལྡེམ་གསུམ་མཆོག་གི་སྤྲུལ་སྐུ་གསུམ། ཨོ་རྒྱན་གླིང་པ། གཏེར་ཆེན་སངས་
རྒྱས་གླིང་ང་། གཏེར་སྟོན་རྡོ་རྗེ་གླིང་པ། གཏེར་ཆེན་རཏ་ན་གླིང་པ། གཏེར་
བདག་གླིང་པ། ཨོ་རྒྱན་པདྨ་གླིང་པ། གཏེར་སྟོན་ཀརྨ་གླིང་པ། ལས་འཕྲོ་
གླིང་པ། གཏེར་བདག་གླིང་པ། ཀུན་མཁྱེན་འཇིག་མེད་གླིང་པ། མཆོག་གྱུར་
བདེ་ཆེན་ཞིག་པོ་གླིང་པ་བཅས་གླིང་པ་བཅུ་གཅིག་བཅས་གཏེར་ཆེན་བརྒྱ་རྩ།
གཏེར་ཕྲན་མཐའ་ཡས་པ་བྱུང་ངོ༌། །ཀོང་སྤྲུལ་ཡོན་ཏན་རྒྱ་མཚོའི་གསུང་ལྟར་
ན། ས་གཏེར་གྱི་གཏེར་སྟོན་བརྒྱ་དང་གྱ་དགུ། དགོངས་གཏེར་དང་དག་སྣང་
གི་གཏེར་སྟོན་ལ་བཞི་བཅུ་རྩ་གཅིག་སོགས་བྱུང་བར་གསུངས་ལ། ད་དུང་
ཀོང་སྤྲུལ་ཡོན་རྒྱམ་གྱི་གསུང་ན་མ་འཁོད་པའི་གཏེར་སྟོན་བཞི་བཅུ་ཞེ་བརྒྱད་
བཅས་ཡོད་དོ། །
༡༡ དགོངས་གཏེར་གྱི་སྒྲུང༌། སྤྱིར་གཏེར་སྒྲུང་ལ་དངོས་གཏེར་དང་
དགོངས་གཏེར་རིགས་གཉིས་ཡོད་པ་ལས་དངོས་གཏེར་རམ་ས་གཏེར། ཡང་
ན་རྫས་གཏེར་ཞེས་ཀྱང་བྱ། ལོ་འཁོར་བརྒྱ་ཕྲག་དུ་མའི་སྔོན་ལ་གླིང་རྗེ་གེ་སར་
རྒྱལ་པོའི་སྒྲུང་དཔེ་དང་སྒྲུང་ཐང་ལ་སོགས་རྩ་ཆེན་གྱི་རིགས་ཐམས་ཅད་ཉམས་
པ་དང་རྒྱུན་ཆད་པར་དོགས་ནས་བྲག་ཁུང་དང་ས་ཁུང་བཙན་པོའི་ནང་དུ་
སྦས་ཡོད་ང་འི་དངོས་གཏེར་རྣམས་ཕྱིས་སུ་སྐྱེས་བོ་ཁྱད་པར་བ་ཞིག་གིས་ཕྱིར་
བཏོན་ཏེ་བཤད་མཁན་གྱི་སྒྲུང་པའི་རིགས་ལ་ཟེར་བ་དང་། དགོངས་གཏེར་གྱི་
གཏེར་ སྒྲུང་ ཞེས་ པ་ ནི་ ཆོས་ གཏེར་ ལས་ བཤད་ པའི་ དགོངས་ གཏེར་ དང་
མཚུངས་པས་དེའི་རྣམ་གཞག་སྐོར་གོང་དུ་གླེང་ཟིན་པས་འདིར་ཞིབ་ཏུ་མི་
བརྗོད་ལ། དགོངས་གཏེར་ཀྱི་སྒྲུང་པ་དེ་དག་ནི་རང་གི་སྐྱེ་བ་སྔོན་མས་གེ་སར་
363



རྒྱལ་པོར་མི་ཕྱེད་པའི་དད་པ་དང་མཆོད་བཀུར་བགྱིད་པ་དང་། ངོ་མཚར་
ལྡན་པའི་གཏམ་རྒྱུད་དག་ལ་སྦྱངས་པ་དང་བཤད་པ་སོགས་ཀྱི་དགེ་བ་མང་པོ་
བསགས་པའི་འབྲས་བུ་དེ་སྐྱེ་བ་ད་ལྟར་སྨིན་པའམ་སྔོན་གླེང་དུས་ཀྱི་མིའི་སྐྱེ་
སྲིད་བཞེས་པའི་སྐྱེས་བོ་ཞིག་ཡིན་པས་ད་ལྟ་ལས་འཕྲོ་སད་དེ། གློ་བུར་དུ་སྒྲུང་
འབྲི་ཤེས་པ་དང་བཤད་ཤེས་པར་གྱུར་པའི་སྒྲུང་པའི་རིགས་ལ་དགོངས་གཏེར་
ཟེར། ཁོ་ཚོས་བཤད་པ་ལྟར་ན་སྒྲུང་དཔེ་གང་ཞིག་བྲིས་ཟེར་ན་དེ་འཕྲལ་དུ་ཁ་
ཚང་བར་འབྲི་ཤེས་ཤིང་། བྲིས་ནས་གྲུབ་རྗེས་ཁོ་རང་གིས་བྲིས་པའི་ སྒྲུང་
དཔེའི་ནང་དོན་ཁོར་ཤོད་ཅེས་ན་ཁོས་ཀྱང་གསལ་པོར་བཤད་མི་ཤེས་ཟེར།
ད་དུང་ཁོ་ཚོས་སྒྲུང་འབྲི་འགོ་མ་བརྩམས་པའི་སྔོན་ལ་རང་གི་ཀླད་པའི་ནང་དུ་
སྒྲུང་གི་ནང་དོན་དང་སྒྲུང་གི་གོ་རིམ་ཅི་ཡང་མེད་མོད། འོན་ཀྱང་བརྡ་ཡིག་
རྙེད་རྗེས་སུ་སྨྱུ་གུས་ཤོག་ཐོག་དང་མཛུབ་མོས་ས་ཐོག་ཏུ་བཙུགས་པ་ན་རང་
གིས་བཤད་མི་ཤེས་པའི་སྟོབས་ཤུགས་ཤིག་གིས་སྨྱུ་གུ་དང་མཛུབ་མོ་རང་དབང་
མེད་པར་སྐུལ་བའི་ཚོར་སྣང་ཞིག་ཤར་ཞིང་། བྲིས་ཚར་རྗེས་ཀླད་པའི་ནང་དུ་
སྔར་བཞིན་སྟོང་བར་གྱུར་ཞེས་ཟེར་ཏེ། མཚོ་སྔོན་རྨ་ལྷོ་ཁུལ་གྱི་སྐུ་གཤེགས་
ཟིན་པའི་སྒྲུང་པ་སྐད་གྲགས་ཅན་ཨ་ཇོ་དང་མགོ་ལོག་ཁུལ་སྒ་སྡེ་རྫོང་གི་སྒྲུང་པ་
སྐད་གྲགས་ཅན་གུ་རུ་རྒྱལ་མཚན་རྣམ་གཉིས་ནི་གཏེར་སྒྲུང་ལས་དགོངས་
གཏེར་གྱི་རིགས་ལ་གཏོགས་པ་རེད། ཨ་ཇོ་ནི་སྤྱི་ཚོགས་རྙིང་པའི་ནང་དུ་རེབ་
གོང་ས་ཁུལ་དུ་སྐད་གྲགས་ཆེ་བའི་སྒྲུང་པ་ཞིག་ཡིན་ལ། ཁོང་གི་ཁྱད་ཆོས་གཙོ་
བོ་ནི་དགོངས་གཏེར་རིགས་ཀྱི་སྒྲུང་པ་གཞན་དང་མི་མཚུངས་པར་སྒྲུང་འབྲི་
བའི་སྐབས་སུ་སྨྱུ་གུ་དང་ཤོག་བུ་ཅི་ཡང་མི་དགོས་པར་ཐང་ལ་བསྒྱུར་ཏེ་ས་དོག་
མོ་ཤོག་བུ་དང་ཕྱག་མཛུབ་མོ་སྨྱུ་གུ་བྱས་ཏེ་འབྲི་བའི་སྲོལ་ཡོད་པ་དང་། ད་དུང་
ཁོང་གིས་སྒྲུང་ཐོགས་པ་མེད་པར་འབྲི་བཞིན་པའི་སྐབས་སུ་སྙན་ཞིང་འཇེབས་
པའི་དབྱངས་རྟ་ལ་བཀུགས་ནས་བཤད་སྲོལ་ཀྱང་ཆགས་ཡོད་དེ། ཁོང་ལ་ཆེ་
364



རྒྱུས་ཡོད་པའི་མི་རྒན་པ་ཚོས་མཚམས་སྦྱོར་བྱས་པ་ལྟར་ན། སྒྲུང་པ་ཨ་ཇོ་
འཇིག་རྟེན་འདི་ན་འཚོ་གཞེས་གནང་བའི་སྐབས་སུ་སྒྲུང་ཁག་བཅུ་ལྷག་ཅིག་
བྲིས་མྱོང་ཡོད་པ་ལས་སྒྲུང་ཁག་གསུམ་ཁོང་གིས་སྐུ་དངོས་སུ་ཤོག་ཐོག་ཏུ་
བཀོད་དེ་བསྡུས་ཡོད་མོད། ཕྱིས་སུ་ལོ་བཅུའི་ཟིང་ཆའི་ནང་དུ་རྩ་མེད་གཙང་
དག་ཏུ་བཏང་ཟིན་ཟེར། འོ་ན་སྒྲུང་པ་ཨ་ཇོས་བསྒྱུར་ནས་སྒྲུང་འབྲི་བའི་རྒྱུ་
མཚན་ཅི་ཡིན་ཞེ་ན། ཁོང་ནི་གླིང་གེ་སར་རྒྱལ་པོའི་ཁྱི་དང་རྟའི་རྣམ་ཤེས་ཡིན་
པས་བསྒྱུར་ནས་མ་བྲིས་ན་དེ་འདྲ་བདེ་བླག་ཅིག་ཡོང་མི་ཐུབ་ཅེས་ཟེར་ལ། ཨ་
ཇོས་བྲིས་པའི་སྒྲུང་གི་ཁྱད་ཆོས་ནི་ཚིག་བདེ་ཞིང་དོན་ཟབ་པ་དང་། གོ་སླ་བ།
ཡིག་རྣོར་མེད་པ་བཅས་ཀྱི་སྒྲུང་དཔེ་འཛོམས་པོ་སྤུས་ལེགས་ཤིག་ཡིན་ཞེས་གླེང་
ངོ་། །
གཞན་དེ་མགོ་ལོག་ཁུལ་གྱི་གཏེར་སྒྲུང་གི་སྒྲུང་པ་སྐད་གྲགས་ཅན་གུ་རུ་
རྒྱལ་མཚན་ནི་སྒ་སྡེ་རྫོང་གི་ཁྱིམ་ཚང་དབུལ་པོ་ཞིག་ཏུ་སྐྱེས་པ་ཡིན། ཁོ་འཇིག་
རྟེན་འདིར་ཡོང་ནས་ཅང་མ་འགོར་བར་ཕ་མ་གཉིས་མ་མཐུན་པར་སོ་སོར་
གྱེས་རྗེས་ཁོ་དང་ཨ་མ་གཉིས་ཁྱིམ་དུ་ལུས་ནས་བཀྲེས་སྐོམ་སོགས་ཀྱི་དཀའ་བ་
འཛད་མཐའ་མེད་པ་མྱངས་པ་རེད། ཁོ་ལོ་བཅུ་དྲུག་ལོན་པའི་ལོ་དེར་དྲིན་
ཆེན་ཨ་མ་ལ་བཅོས་ཐབས་མེད་པའི་གཅོང་ནད་ཅིག་ཕོག་སྟེ་ཚེ་ལས་འདས་
སྟབས་ཁོ་རང་ཕྱོགས་བཞི་མཚམས་བརྒྱད་ལ་འཁྱམས་པ་དང་། དེ་ནས་རྙིང་
མའི་དགོན་པ་ཞིག་ལ་ཞུགས་ཏེ་འཚོ་ཐབས་བྱས་ཤིང་རྗེས་སུ་བླ་མར་བསྟེན་པ་
དང་རྨ་ཆེན་གངས་རིར་མི་ཕྱེད་དད་པས་མཆོད་བཀུར་བྱས་པར་བརྟེན། རིམ་
གྱིས་གེ་སར་རྒྱལ་པོའི་སྒྲུང་འབྲི་འདོད་ཀྱི་ཀུན་སློང་ཟློག་མེད་ཅིག་སྐྱེས་ཏེ་རང་
དབང་མེད་པའི་དུས་དེར། སྔོན་མཐོང་མ་མྱོང་བའི་ལྟས་བཟང་ཞིག་དང་
ཆབས་ཅིག གླིང་སྒྲུང་འབྲི་འགོ་བརྩམས་ཏེ་དུས་མ་འགྱངས་པར་ཡི་གེ་སུམ་
འབུམ་ལྷག་ཡོད་པའི་སྒྲུང་ཁག་བཅུ་གཅིག་ཙམ་བྲིས་ཚར་ཡོད། ཁོ་རང་ཉིད་
365



ཀྱིས་བཤད་པ་ལྟར་ན་སྒྲུང་ཁག་བརྒྱ་དང་ཉི་ཤུ་འབྲི་ཤེས་ཟེར་ལ། ཁོས་བྲིས་
པའི་སྒྲུང་དཔེ་ ཁག་ ལ་ ཚིག་བདེ་ཞིང་ནང་དོན་ལྡན་པ་དང་
། ཕལ་ཆེར་
དམངས་གླུའི་ཚིག་དང་ཁྱད་པར་མེད་པས་གོ་སླ་ཞིང་ཉན་འདོད་པའི་ཁྱད་ཆོས་
ཡོད། ཁོ་བོ་གུར་རྒྱམ་ལ་སྔ་ཕྱིར་ཐེངས་འགར་བཅར་འདྲི་བྱས་ཤིང་། གཤམ་
ནས་༢༠༠༨ ལོར་ཁོང་ལ་སྒྲུང་གཏེར་ཅི་ལྟར་ཕབ་ཚུལ་སྐོར་བཅར་འདྲི་བྱས་
པའི་སྐོར་སྒྲ་ཐག་ནས་ཡི་གེར་བཀོད་དེ་ཟུར་དུ་འགོད་པར་བྱ་སྟེ། །
གུ་རུ་རྒྱལ་མཚན་། ( ངའི་སྒྲུང་ལ་མཚོན་ན) སྲོག་ཡིག་མཚོན་བྱེད་ཀྱི་
དབུ་ཁྱུད་བཞག་བམ་ཡིག་འདི་བྲིས། རྟེན་འབྲེལ་ཕུལ་དུ་བྱུང་བ་ཡོད། དེ་
ནས་གེ་སར་ལ་གསོལ་བ་འདེབས། དེ་ནས་བརྡ་ཡིག་རྣམས་( བོད་ཡིག་ལ)་
ཕབ་མགོ་རྩོམ། བརྡ་ཡིག་ནི་མཁའ་འགྲོ་ཟབ་གཏེར་ལ་བྱ། འདི་སྔོན་མཁའ་
འགྲོ་ཡེ་ཤེས་མཚོ་རྒྱལ་གྱིས་ཕྱག་བྲིས། སྨོན་ལམ་གྱི་རྒྱས་ཐེབས་པ་ཞིག་ཡིན།
སྒྲུང་གཏེར་གུ་རུ་རྒྱལ་མཚན་ལགས་ཀྱིས་སྒྲུང་བཤད་བཞིན་པ།
གཏེར་སྟོན་རེ་རེའི་བརྡ་ཡིག་མི་འདྲ། ཡི་གེ་མིན་པའི་བརྡ་ཡིག་ཀྱང་
ཡོད། འཇིགས་ཕུན་གྱི་ཡུམ་ཏ་རེ་ལྷ་མོའི་བརྡ་ཡིག་ནི་ཡིག་གཟུགས་མིན་པ་
རྐྱང་འབྱུང་བ་མཐོང་། ངས་འཇང་གཡུ་ལྷའི་ལོ་རྒྱུས་འབྲི་དུས་འཇིགས་ཕུན་
366



རིན་པོ་ཆེ་དང་ཡུམ་ཏཱ་རེ་ལྷ་མོས་ཕབ་པའི་བརྡ་ཡིག་ངས་འབྲི་སྤྱད་བྱས། བརྡ་
ཡིག་ངའི་མིན། གཞན་པའི་རེད། ངའི་བདུད་འདུལ་ཅུང་ཡག་པོ་ཡོད། སྒྲུང་
ནི་གུ་རུ་རིན་པོ་ཆེའི་སྐབས་ལ་མེད་ཀྱང། སྨོན་ལམ་ཐེབས་ཡོད། སྨོན་ལམ་
ཐེབས་ན་གཏེར་ནས་བླངས་ན་ཆོག
ནོར་དབང་། ད་ལྟའི་གཏེར་འདི་ཚང་མ་གུ་རུ་རིན་པོ་ཆེའི་སྐབས་སུ་
སྦས། ད་ལྟའི་གཏེར་སྟོན་རྣམས་ཀྱིས་གཏེར་ནས་བླངས་བྱ་བ་ཞིག་ཨེ་ཡིན། །
གུར་རྒྱམ། ( ད་ལྟའི་གཏེར་སྟོན་རྣམས་) སློབ་དཔོན་པདྨ་འབྱུང་
གནས་སྐབས་ཀྱི་རྗེ་འབངས་ཉེར་ལྔ་ལ་སོགས་པའི་སྐྱེས་བ་ཡིན་དགོས། སྨོན་
ལམ་ཐེབས་ཡོད་དགོས། དེ་ནས་རྒྱུད་གཏེར་ཆེན་གཏེར་ཕྲན་ལ་སོགས་པའི་
སྐྱེ་བ་རྒྱུད་དགོས། །
ནོར་དབང་། གཏེར་སྟོན་མང་ཆེ་བ་འབྲོག་ཁུལ་དུ་འཁྲུངས་ལ་གྲོང་
ཁྱེར་དང་ཞིང་གྲོང་དུ་འཁྲུངས་པ་ཉུང་བའི་རྒྱུ་མཚན་ནི་ཅི།
གུར་རྒྱམ། དེ་ཅི་ཡིན་མི་ཤེས་ཀྱང་། གཙོ་བོ་སེར་མོ་ཚོ་སྤྱིན་བདག་
ཡིན་དགོས། བླ་མ་སེར་མོ་ཞིག་མིན་ཚེ་གཏེར་ལེན་མི་ཆོག གཏེར་སྟོན་ཞིག་
ཡིན་ན། བླ་རྫོགས་སྐོར་གསུམ་གྱི་སྒྲུབ་པ་དང་ཆོས་རྒྱུད་ཡོད་དགོས། སྒྲུབ་
ཆེན་བརྒྱད། ཁྲིད་རྒྱུན་གྱི་ལུང་དགོས། བླ་མ་ཁྱད་པར་ཅན་བརྟེན་དགོས།
དེ་ནས་རང་ལ་གཏེར་ཆོས་འདོན་རྒྱུ་ཡོད། གཏེར་ཆོས་དེ་ཁྱབ་བསྒྲགས་དགོས་
ན་ལུང་འདི་ཕར་སྤེལ་ཆོག གཞན་གྱི་གཏེར་ཆོས་ཡིན་ན་དེའི་ལུང་དགོས།
ལུང་མ་ཐོབ་ན་འདོན་རྒྱུ་མི་སྲིད། །
ནོར་དབང་། ཁྱོད་ཀྱི་བརྡ་ཡིག་འབབ་དུས་བླ་མར་གསོལ་འདེབས་ཆོ་
ག་སྒྲུབ་རྒྱུ་སོགས་ཡོད་དམ། །
གུར་རྒྱམ། དེ་ཚོ་གཅིག་ཀྱང་མ་ཡིན།
ནོར་དབང་། དཔེར་ན། ངས་ཁྱེད་ལ་གངས་རི་ཤེལ་རྫོང་ཕྲིས་ཞེས་
367



བསྐུལ་བ་ན་ཅི་ལྟར་བྲི། །
གུར་རྒྱམ། དེར་ནམ་མགོ་འཛིན་བསམ་ཡང་མགོ་བཟུང་ཚེ། བརྡ་
ཡིག་ཝ་ལེར་སེམས་ལ་འབབས། དེ་བྲིས་ཚར་རྗེས་དཀའ་ལས་མེད་པར་ཤར་
མར་བྲི་ཐུབ། །
ནོར་དབང་། བརྡ་ཡིག་ཅི་ལྟར་སེམས་ལ་བབས་པ་ཡིན།
གུར་རྒྱམ། གཏེར་སྟོན་ཞིག་ཡིན་ཕྱིན། གཏེར་གང་འབྲི་བསམ་ཚེ་
འབྲི་རྒྱུར་དཀའ་ལས་མི་དགོས། རྩོམ་ཆོས་དང་གཏེར་ཆོས་ཀྱི་ཁྱད་པར་ཡང་
དེ་ཡིན། གཏེར་ཆོས་ཡིན་ན་གང་ནས་ཡིན་ཡང་བསམ་བློ་གཏོང་མི་དགོས།
གཏེར་ཆོས་ལ་བརྡ་ཡིག་འབྲི་དུས་ཕབ་རྒྱུ་མི་འབྱུང་བའམ། རྐྱེན་ལ་བརྟེན་
ནས་བརྡ་ཡིག་འབབ་དགོས་པའི་གནས་ཚུལ་སོགས་མེད། །
གུར་རྒྱམ། སྔོན་གནས་རྗེས་དྲན་ཞིག་ཡིན་ཕྱིན། གཏེར་ཆོས་ཞེས་
བརྗོད་ཆོག སློབ་དཔོན་གྱི་སྨོན་ལམ་གྱི་རྒྱས་ཐེབས་པའི་གཏེར་ཆེན་བརྒྱ་རྩ།
གཏེར་ཕྲན་སྟོང་རྩ་ཡོད། །
ནོར་དབང་། གཏེར་ཆེན་ཟེར་བ་གང་ལ་གོ།
གུར་རྒྱམ། པདྨ་བཀའ་ཐང་ན་ཡོད་པའི་གཏེར་སྟོན་ཚང་མ་གཏེར་
ཆེན། དེའི་རྗེས་སུ་བྱོན་པ་རྣམས་ལ་གཏེར་ཕྲན། རིན་ཆེན་གཏེར་མཛོད་དུ་
ཡོད་པའི་གཏེར་སྟོན་ཚང་མ་གཏེར་ཆེན་ཡིན། དེ་དག་གི་སྐྱེས་བ་བཞེས་པའི་
གཏེར་སྟོན་རྣམས་ལ་གཏེར་ཕྲན་བྱ། །
་ ནོར་དབང་། སྒྲུང་གཏེར་དང་གཏེར་ཆོས་ལ་ངོ་བོའི་སྟེང་ནས་ཁྱད་
པར་ཨེ་ཡོད།
གུར་རྒྱམ། སྒྲུང་གཏེར་ནི་སྒྲུང་རྐྱང་རྐྱང་འབྲི་བ་མ་གཏོགས་དོན་གྱིས་
གཏེར་ཆོས་དང་གཅིག་ཡིན། ལྷ་སྒྲུབ་པ་བཀའ་བརྒྱད་སོགས་ཉམས་སུ་ལེན་
ཚུལ་སོགས་ཀྱང་མཚུངས། །
368



ནོར་དབང་
། དགོངས་གཏེར་འདོན་པའི་དགོས་ཆེད་ཅི་ཡིན།
གུར་རྒྱམ། རྙིང་མ་བར་མཚོན་ན། གཏེར་ཆོས་ཞིག་འདོན་དུས།
བར་ཆད་མི་འབྱུང་བའི་ཆེད་དུ་ངེས་པར་དུ་གླིང་སྒྲུང་ཞིག་སྔོན་ལ་བྲི་བར་བྱེད།
སྔོན་ཆད་ཀྱི་གཏེར་ཆེན་ཚོས་དེ་ལྟར་བྱེད། དེ་ལྟར་བྲིས་པ་མང་། སྔོན་ལ་སྒྲུང་
ཞིག་བྲི། དེ་ནས་བླ་རྫོགས་སྐོར་གསུམ་ལ་སོགས་པ་བྲི། རྒྱུ་མཚན་ནི་གཏེར་
ཆོས་དེ་ལ་བར་ཆད་མི་འབྱུང་ཕྱིར་དང་། གཡུལ་ལས་རྒྱལ་བའི་ཆེད་དུ་ཡིན།
གཏེར་གྱི་སྒོ་འབྱེད་བྱེད་ལྟ་བུར་གེ་སར་གྱི་སྒྲུང་ཞིག་འབྲི་སྲིད། དཔེར་ན།
མཆོག་གྱུར་གཏེར་ཆེན་གླིང་བར་མཚོན་ན། མི་ནུབ་དར་རྫོང་བྲིས། མི་ཕམ་
རིན་པོ་ཆེས་ཁ་ཆེ་གཡུ་རྫོང་བྲིས། དེ་ལྟར་ཟེར། དེ་སྒྲུང་གཏེར་ཉི་མ་རང་ཤར་
གྱི་སོག་ལི་ཁྲི་རྟ་རྫོང་གི་མགོར་དེ་ལྟར་གསུང་ཡོད། དེ་རུ། གཏེར་ཆེན་རྣམས་
ཀྱིས་སྒྲུང་མགོར་བྲི་བ་ནི་གཏེར་ཆོས་ལ་བར་ཆད་མི་འབྱུང་ཕྱིར་དང་། གཡུལ་
ལས་རྒྱལ་ཕྱིར་ཡིན་གསུངས། །
གུར་རྒྱམ། ང་རང་ལ་མཚོན་ན། སློབ་དཔོན་པད་འབྱུང་གི་མདུན་
ནས་ཉིང་ཏིང་ངེ་འཛིན་བཟང་པོའི་རྣམ་སྤྲུལ་ཡིན། དེ་ནས་སྨོན་ལམ་རྒྱས་
ཐེབས། གཏེར་ཆེན་བརྒྱ་རྩའི་ནང་ནས་རིག་འཛིན་འཇའ་ཚོན་སྙིང་བོ་ཡིན།
གླིང་སྐོར་ལ་འབྲི་སྲས་ནམ་མཁའི་ཐོག་འགྱུར། ” དེ་འདྲའི་རྒྱུད་རིམ་ཡོད། དེ་
ལྟར་རྒྱུད་པ་དགོས། གཞན་ཡང་གཏེར་གྱི་ཁྱད་ཆོས་དགོས། ལྷོ་གཏེར་བྱང་
གཏེར་སོགས་མི་འདྲ། ང་བྱང་གཏེར་འབྲས་བུའི་ཆོས་རྒྱུད་ལ་གཏོགས། བྱང་
ཀརྨ་རིགས་རྒྱུད་ཀྱི་གཏེར་རོ། །
བཞི། པྲ་སྒྲུང་བཤད་པ།
༡པྲ་དང་པྲའི་རིག་གནས་སྤྱིར་བཤད་པ། པྲ་བྱ་བ་ལེགས་སྦྱར་སྐད་
ཀྱི་པྲ་སེ་ནོ་པ་ཏ་ནས་ཟུར་ཆགས་ཤིང་གསལ་བར་སྟོན་པའི་དོན་ལ་འཇུགཔ་ཏ་
369



ནི་དྭངས་པའི་ཤེལ་མེ་ལོང་ལ་འཇུག་པར་བཤད། དེ་ལྟར་ན་པྲའི་རིག་གནས་
འདི་སྔོན་རྒྱ་གར་ཡུལ་ན་ཡོད་པ་མ་ཟད་ད་ལྟ་རང་རེས་བོད་གྱི་དྲའི་ཐ་སྙད་
འདིའང་དེ་ལས་གྱེས་བ་གསལ་ལ། བེ་རོའི་འདྲ་འབག་ཆེན་མོར་སྔོན་ལོ་ཆེན་
བེ་རོ་ཙ་ན་རྒྱ་གར་དུ་རྩོལ་མེད་རྫོགས་པ་ཆེན་པོའི་ཟབ་ཆོས་སློབ་ཏུ་བཞེད་དུས་
གསང་སྟབས་ཀྱིས་གདམས་ངག་རྣམས་བསླབས་རྗེས་བསྣམས་ནས་ལམ་དུ་
ཆས་དུས་རྒྱ་གར་བ་རྣམས་ཀྱིས་མཁྱེན་ནས་པྲ་ཕབ་ཏེ་གདམས་ངག་སུས་
འཁྱེར་བ་ལ་བརྟག་པའི་ཚུལ་བཀོད་པ་ལྟར་རོ། །
གཞན་རྒྱ་ནག་ལའང་ཡོན་ཀུང་ཧྲུའུ་( [c| }tc > )བྱ་བའི་རིག་པ་ཞིག་
ཡོད་པ་དའོ་ཇའོ་ཆོས་ལུགས་ནས་དར་བར་བཤད་པས་ན། དྲྭ་འདི་སྔོན་བོད་
ཙམ་དུ་མ་ཟད་རྒྱ་གར་ནག་ཀུན་ལ་ཡོད་པར་མངོན། ཡིན་ནའང་དེང་གི་ཆར་
མི་རིགས་དེ་དག་གི་པྲའི་རིག་གནས་ཕལ་ཆེར་ཉམས་དམས་སུ་འགྲོ་བཞིན་
པའི་ཚུལ་རེད། །
ད་ལྟའི་བོད་ རང་གི་ སྲའི་ རིག་པ་འདི་ སངས་རྒྱས་ཆོས་ལུགས་དང་
འབྲེལ་བ་དམ་པོ་ཡོད་པ་ལྟར་སྣང་ཡང་། ཞིབ་ཏུ་བརྟག་ཚེ་པྲའི་རིག་གནས་ནི་
སྔོན་ཞང་ཞུང་གི་དུས་ཙམ་ནས་བོད་ལ་ཕྱོགས་འདྲ་བ་ཞིག་ཡོད་པར་འདུག་སྟེ།
གང་ཞེ་ན། པྲའི་རིག་པ་ནི་དུས་གསུམ་གྱི་བྱ་དངོས་སམ་མངོན་སུམ་ཚད་མས་
མ་གྲུབ་པའི་བག་ལ་ཉལ་བའི་དོན་རྣམས་བརྟག་ཐབས་ཀྱི་རིག་པ་ཞིག་ཡིན་ལ།
པ་རུ་མངོན་པ་ཐམས་ཅད་བརྡ་ཡི་ཚུལ་གྱིས་ཤར་བ་ཡིན་ལ། བརྡ་ཡིས་དོན་
མཚོན་པར་བྱེད་པས་ན་བརྡ་ཐབས་ཀྱི་རིག་པའི་ཁོངས་སུ་འདུ་བ་ཡིས་སྒྲུང་
ལྡེའུ་བོན་གསུམ་གྱི་ལྡེའུའི་རིགས་ལ་གཏོགས་སམ་ཡང་ན་རིགས་འདྲའི་རིག་པ་
ཞིག་སྔོན་ནས་བོད་རང་ལ་ཡོད་པ་གསལ་སྙམ།
དེར་ཡང་རྒྱལ་རབས་གསལ་བའི་མེ་འོང་ལས། ཕྱ་གཤེན་ཇུ་ཐིག་ཅན་
གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ། ཟག་བཅས་གྱི་
37()



མངོན་ཤེས་འཆད་པར་འགྱུར་རོ། ། ཞེས་པའི་ ཕྱ་གཤེན་ཐེག་པ་ནི་སྟོན་པ་
གཤེན་རབ་ཀྱིས་ཁོང་གི་སློབ་མ་ལེགས་རྒྱལ་ཐང་པོ་སོགས་ཀྱིས་ཞུས་པའི་ངོར་
ཐེག་པ་རིམ་དགུ་གསུངས་པའི་སྐབས་སུ་དང་པོར་བསྟན་པར་གྲགས་ལ། ལྡེའུ་
འཕྲུལ་གྱི་གཞུང་མངོན་ཤེས་གསལ་བའི་སྒྲོན་མེ་ལས། ཕྱ་གཤེན་རྒྱུའི་ཐེག་སྒོ་
པྲ་རྟགས་མངོན་ཤེས་ཀྱི་རིམ་པ་འདི་ཉིད་ཕྱ་ལེགས་རྒྱལ་རྫུ་འཕྲུལ་ཅན་གྱིས་
སྟོན་པ་ཐམས་ཅད་མཁྱེན་པ་སྨྲ་བའི་སེང་གེ་ལ་ཞུས་ཏེ། ཐུགས་ཀར་ལྷ་རབ་ཀྱི་
སྟོན་པ་སྤྲུལ་བ་མངོན་ཤེས་རྣོ་མཐོང་པྲ་རྟགས་གསལ་བའི་བྱིན་རླབས་ཏེ།
སྲིད་པ་ཡེ་མཁྱེན་འཕྲུལ་རྒྱལ་དེས་མ་སངས་གཉན་གྱི་ཡུལ་དུ་གཏན་ལ་ཕབ་སྟེ་
གཉན་བོན་ཐང་ཐང་ཁྲོལ་བ་ལ་གནང་། དེ་ལ་བླ་ཆེན་དྲན་པ་ནམ་མཁའ་མན་
ངག་ཞུས། བོད་ཡུལ་དུ་འཕེལ། བོད་དུ་བསྟན་པ་འཕེལ་འགྲིབ་སྐབས་གྱེར་
སྤུངས་ཆེན་པོ་ཉིད་ཀྱིས་ཟར་གྱི་སྟག་སྣ་ལ་གཏེར་དུ་བཞག ཕྱིས་སུ་རྗེ་འབྲུག་
ཆེན་པོ་ཉིད་གྱིས་ཟར་གྱི་སྟག་སྣ་ནས་གཏེར་ཞལ་ཕྱེས་ཏེ་དམ་པ་རྒྱ་གར་དང་ཨ་
ད་ལྷ་སྲས་གཉིས་ལ་གནང་། ལྷ་སྲས་ནས་ལྷ་བརྒྱུད་དེ་རིམ་བཞིན་དར་རོ། །
དེ་ཡང་ཕྱ་གཤེན་ལ་དབྱེ་ན་པྲ་ལྟས་མོ་དང་། སྣང་མཐོང་རྩིས། ནད་གསོ་
དཔྱད། འཆི་བསླུ་གཏོ་སྟེ་རྣམ་པ་བཞིར་དབྱེ་བ་ལ་གཏོ( ལྟོ) རིགས་སུམ་བརྒྱ་
དྲུག་བཅུ་དང་དཔྱད་རིགས་བརྒྱད་ཁྲི་བཞི་སྟོང་སོགས་ཡོད་པར་བཤད། ཇུ་
ཐིག་གི་རིག་པ་ནི་པྱ་གཤེན་གྱི་རིག་ཚན་ལས་དྲ་ལྟས་མོའི་ཁོངས་སུ་གཏོགས་
ཤིང་། མོ་ལའང་ཡེ་སྲིད་འཕྲུལ་གྱི་ཇུ་ཐིགཡེ་མཁྱེན་སྒྲ་བླའི་མངོན་ཤེས། ཡེ་རྗེ་
སྨོན་པའི་རྨི་ལམ། ཡེ་དབང་ལྷ་ཡི་བཀའ་བབས་ཏེ་རྣམ་པ་བཞི་རུ་བསྟན་པ་
ལས་ཀུན་གྱི་ཕྱི་མོར་གྱུར་བ་ནི་ཡེ་སྲིད་འཕྲུལ་གྱི་ཇུ་ཐིག་ཏུ་གྲགས་པ་འདི་ཡིན་
པར་ཆོས་རྗེ་ནམ་མཁའི་ནོར་བུས་གསུངས་སོ། །
དེ་ལ་ཇུ་ཐིག་གི་རྟེན་འཆའ་བའི་ཚུལ་ནི་ལུག་ལ་དར་གྱིས་བརྒྱན་ཏེ་གྱེན་
དུ་བཏང་། ཁྱི་ལ་བཟློག་གཏོ་བཀལ་ཏེ་ཐུར་དུ་བཏང་། ཁྱི་ནག་པོ་དཔྱི་དཀར་
371



ལ་དཔུང་རྒྱན་བྱས་ནས་སྲུང་མར་འབུལ། རྒྱ་རྩ་བཞིན་བཟང་དང་དམར་རྩ་
མཚལ་ཁ། སྔོན་པོ་ལྕགས་ཁ། ཀ་བ་བོང་མིག་དང་བཞི་མགོན་ར་ཕྱུགས་པ་
མིག་དང་དབང་པོ་མ་ཉམས་པ་དེ་རྣམས་ཀྱི་སོག་བལ་ གཡས་གཡོན་ནས་
འདབ་མ་གསུམ་རེ་བླངས་པའི་བལ་ལ་གཞི་བྱས་ཏེ། དེའི་ནང་ར་དཀར་མོའི་
ཨག་ཚོམ། དྲེད་མོང་གི་རྣ་སྤུ། རི་སྤྱང་གི་རྔ་ལྗགས། འབྲོང་གི་རྩིད་པ།
སྟག་གཟིག་གི་སྤུ། ཐང་དཀར་གྱི་ལྟག་སྤུ། ཕུང་སྲི་རྔ་མོང་གི་དཔུང་རྩིད། རྟ་
མཆོག་མཚལ་བུའི་རྔོག་མ། རི་སྤྱང་སྔོན་མོས་བསད་པའི་ལུག་གི་སོག་བལ་
བཅུ་གསུམ་བཅས་བསྲེས་ཏེ་བུ་མོ་ཕ་འཛོམས་མ་འཛོམས་པ་གསུམ་གྱིས་བཀལ་
བ་སྦོམ་ན་རྒོད་ཀྱི་སུག་པ། ཕྲ་ན་ཨབ་ཐོང་གི་རྒྱུ་མ་ཙམ་ལ་མོ་རྟའི་མཚམས་སུ་
ཁ་བུན་སོགས་དང་། དེར་དངུལ་དཀར་གྱི་མེ་ལོང་བཏགས། གཞན་རིན་
ཆེན་མཛེས་ཆོས་སྣ་ཚོགས་གདགས། དེ་ནས་ཇི་ཐིག་ཤར་བ་སྐྱ་དྲུག་ཏུ་གྲགས་
པའི་ཐི་གུ་རིང་ཐུང་དྲུག་ཡོད་པ་དག་གི་མདུད་པ་མདུད་ཚུལ་ལ་བརྟགས་ཏེ་
ལེགས་ཉེས་དཔྱད་པ་ཞིག་ཡིན་འདུག དེ་ཡང་ཇུ་ཐིག་གི་མདུད་པའི་སྐོར་ལ་
མང་པོ་ཞིག་ཡོད་ཀྱང་དིང་དིང་དང་། སྐྱིན་དིང་གལ་བར་སོགས་དྭངས་མའི་
མདུད་པ་ཉེར་བཞི། བྱ་རལ་ལི་ཡུལ་སོགས་སྙིགས་མའི་མདུད་པ་དགུ་སྟེ། སྐྱ་
ཞིབ་རྩ་བའི་མདུད་པ་སོ་གསུམ་ཡོད་པར་གྲགས་སོ། །དེ་ཡང་ཇུ་ཐིག་གི་གཞུང་
འདི་ཤིན་ཏུ་རྒྱ་ཆེ་བས་དེའི་གཞུང་དོན་སྟོན་པའི་བསྟན་བཅོས་ཀྱང་མང་པོ་
འདུག་པ་སྟེ། དཔེར་ན་《དཔྱད་དོན་སྒྱུ་མ་གསེར་འབུམ།》 《གཏེར་མོ་རིག་
པའི་ཁོང་བསྡོང་།》《བྲམ་ཟེ་གོང་རུལ།》《བྲམ་ཟེ་ཀླུ་ཡི་བེར་ནག》《མ་སང་
འཁོར་ལོ་མདོ་ཆེན།》《 འཁྲུག་པའི་སྟོང་ཐུན་དམར་མོ།》《 ནད་མོ་རིག་པའི་
མདོ་བདུན།》《ཏི་ཚང་གཡུ་སྒྲོན་གྱི་མན་ངག》 《ཇུ་ཐིག་སྲིད་པའི་རྒྱུད་
འབུམ།》《 ཁོག་ཆེན་འཕྲུལ་གྱི་རྒྱལ་པོ།》《མ་སང་ཐི་གུ་རང་སྨྲ》《མོ་སྡེ་སྲིད་
པའི་གཞུ་འབུམ》སོགས་ཡོད།
372



འདིའི་ཡན་ལ་ཇུ་ཐིག་གི་རིག་པ་ལས་སྲ་བྱ་བའི་ཐ་སྙད་དེ་ད་དུང་ཆགས་
མེད་པར་མངོན། པྲ་བྱ་བའི་ཐ་སྙད་དེ་དུས་ནམ་ཞིག་ལ་བོད་དུ་དར་རམ་ཟེར་
ན། སྔོན་རྒྱ་གར་ཡུལ་ནས་སློབ་དཔོན་པདྨ་འབྱུང་གནས་དང་མཁན་ཆེན་བོ་
དྷི་ས་ཏཱ་གཉིས་སྤྱན་དྲངས་ཏེ་བསྟན་པ་སྤེལ་ནས་དཔལ་བསམ་ཡས་མི་འགྱུར་
ལྷུན་གྱིས་གྲུབ་པའི་གཙུག་ལས་ཁང་བཞེངས་སྐབས་རྒྱལ་པོ་ཆེན་པོ་བཞི་སོགས་
མིའི་ཁོག་ཏུ་བརླམས་ཏེ་ལུང་བསྟན་བྱེད་དུ་བཅུག་ཚུལ་ རྦ་བཞེད་དུ། དེའི་
ནང་པར་དཀྱིལ་འཁོརབྲིས་ནས་གཟིགས་མལ་བ་ལྷ་ལུང་མཚོ་ཞེར་སྙན་ལེགས་
ལ་སྤྲ( པྲ་) བསྟན་( རྟེན)་བྱས་ཏེ། པྲ་སེ་པ་ཏ་ཕབ་ནས་སྨྲར་བསྩལ་པས།
བོད་ཀྱི་ལྷ་མི་བསྲུན་པ་རིམ་གྱིས་མིང་སྨྲས་ཏེ་འཕང་ཐང་དུ་ཆུ་ཕབ་པ་ཤམ་པོ།
ལྷ་སྲ་ཐོག་ཕབ་པ་ཐང་ལྷ། མུ་གེ་དང་ལོ་ཉེས་དང་། མི་ནད་གཏོང་བ་བསྟན་
མ་བཅུ་གཉིས་ལ་སོགས་ཀུན་སྨྲས། དེའི་སྔ་ཆོ་རིས་བཟང་པོའི་བུ་ཚ་ཕ་མ་དང་
མེས་ཕྱི་ཚང་བ་བཅུ་གསུམ་བསགས་ཏེ་པྲ་རྟེན་བགྱིས་ནས་རྒྱལ་པོ་ཆེན་པོ་
བཞིའི་པྲ་ཕབ་ནས་གནོད་སྤྱིན་མེ་ལྷས་ཞལ་མངོན་སུམ་དུ་བསྟན། ལྷ་ཀླུ་མ་
རུང་བ་དངོས་སུ་མི་ལ་ཕབ་ནས། བསྲེགས་ཤིང་གཟིར་བ་ནི་པདྨ་སཾབྷ་ཝས་
མཛད་དཀར་པོ་ལ་ཆོས་བཤད་ནས་དམ་ལ་འདོགས་པ་ནི་བོ་དྷི་ས་ཏཱས་མཛད།
དེ་མ་ཐུལ་བ་པདྨས་སྤྱིན་བསྲེགས་མཛད་ནས་མ་མཆིས་བར་བྱས། ཞེས་
འཁོད་ཡོད་པར་གཟིགས་ན་པྲའི་ཐ་སྙད་དེ་དུས་ཙམ་དུ་བོད་ལ་དར་ཡོད་པ་
མཚོན་ནོ། །
ཆོས་རྒྱལ་ནམ་མཁའི་ནོར་བུས་ལྟར་སྣང་སྲིད་པའི་ལུགས་འདི། སྣང་
གཤེན་པའི་ལུགས་ཀྱི་དབང་ལྷའི་བཀའ་བབས་ཞེས་བྱ་བའི་བོན་ཀྱི་བྱེ་བྲག་ཞིག་
ཡིན་པར་དགོངས་པ་གཤམ་ནས་འཆད་པར་འགྱུར་རོ། །
བྱེད་ལས་ཀྱིས་ཕྱེས་ན་ཇུ་ཐིག་དང་པྲ་ལ་མཚུངས་པའི་ཆ་རེས་འགའ་
ཡོད་པ་དཔེར་ན།
373 ་



དེ་གཉིས་ལ་ཁྱད་པར་ཧ་ཅང་ཆེན་པོ་ཡོད་དེ། བརྒྱུད་ཚུལ་གྱིས་ཕྱེས་ན།
ཇུ་ཐིག་ནི་བོད་རང་གི་རིག་པ་རྣལ་མ་ཞིག་ཡིན་ལ་བོན་གྱི་རིག་གནས་ནས་
བརྒྱུད་དེ་རྗེས་སུ་ནང་བསྟན་གྱི་ཁོངས་སུ་བསྡུས་ལ། པྲ་ལྟས་ནི་རྒྱ་གར་གྱི་རིག་
བྱེད་དང་སངས་རྒྱས་ཆོས་ལུགས་སུའང་དར་བས་ཆོས་བསྟན་བོད་དུ་དར་བའི་
རྗེས་སུ་བོད་ལ་ཡང་དར་ཡོངས་བ་སྔར་ཏུང་ཧོང་གི་གཏེར་ཡིག་ཏུའང་བཀོད་པ་
ལས་ཀྱང་མཐོང་ངོ་། ། གཞན་ཡང་རྟེན་གྱིས་དང་། རྐྱེན་གྱིས་དང་། སྒྲུབ་
ཚུལ་གྱིས་དང་། ལག་ལེན་གྱིས་ཕྱེས་བ་བཅས་ཀྱི་ཆ་ནས་ཁྱད་པར་ཆེན་པོ་ཡོད་
དོ། །
༢ པྲའི་རིགས་ ཀྱི་ དབྱེ་བ། པྲའི་རིགས་ལ་དབྱེ་སྟངས་མི་འདྲ་བ་སྣ་
ཚོགས་ཤིག་འདུག་སྟེ། དེ་ལ་མིག་པྲ( གཟུགས་པྲའང་བྱ) དང་ཡིད་པྲ་གཉིས་
སུ་དབྱེ་ཚུལ་དང་( པྲ་མཁན་གྱིས་གསུངས)། ལུས་ངག་ཡིད་གསུམ་གྱིས་དབྱེ་
ཚུལ། མེ་ལོང་པ་དང་། མཐེ་བོང་པྲ། རྩ་པྲ་བཅས་ཀྱིས་དབྱེ་ཚུལ་སོགས་ཡོད་
པ་ལ།
དང་པོ་གཟིགས་པྲ་ནི་མེ་ལོང་རྒྱུ་བྱས། པྲ་མཁན་གྱི་སྔགས་ཀྱི་ནུས་པ་
དང་མིག་གི་ནུས་པ། སྒོམ་ཐོན་གྱི་ནུས་པ་སོགས་ལ་བརྟེན་ནས་ཞུ་བྱའི་དོན་ཇི་
བཞིན་བརྡའམ་གཟིགས་གང་རུང་གི་ཚུལ་མེ་ལོང་དུ་འཆར་བ་དཔྱད་གསུམ་
དག་པའི་རིག་པས་གཏན་ལ་ཕབ་པ་གཟིགས་པྲ དེ་ན་ཤར་ཚུལ་གྱིས་ཕྱེས་ན་
རྫས་དང་མ་ངེས་བ་ཅི་རིགས་ཡོད། ། རྒྱུ་མེ་ལོང་མེད་ན་ནམ་མཁའའམ་ཆུ་
དྭངས་མོ་གང་རུང་ལ་བརྟེན་ནས་ཕབ་ཀྱང་ཆོགདེ་ལ་འཆར་ནུས་ཀྱི་ཆ་ནས་
རབ་འབྲིང་ཐ་གསུམ་དུ་དབྱེ་བའང་ཡོད། །ཡིད་པྲ་ནི་སྤྲོས་བྲལ་མི་འཇིག་རིག་
པའི་རྩལ་ལ་བརྟེན་ནས་དུས་གསུམ་གྱི་ཆོས་ཐབས་ཅད་དགོངས་པའི་དབྱིངས་
སུ་གསལ་ལེར་འཆར་བ་ལ་གོ།
གཉིས་པ་ནི་སྔོན་ཨོ་རྒྱན་རིན་པོ་ཆེས་བོན་ལ་ཡོད་པའི་སྣང་སྲིད་པྲ་ཡི་
374



ལུགས་ཉིད་གཞིར་བཅོལ་ནས་པྲ་ཡི་ལུགས་ལ་ལུས་ངག་ཡིད་གསུམ་དང་འབྲེལ་
བའི་པྲ་ཕབ་ཚུལ་ལུགས་གསུམ་དུ་བསྒྱུར་བ་ཆོས་རྒྱལ་ནམ་མཁའི་ནོར་བུས།
སྣང་སྲིད་པྲ་ཡི་ལུགས་འདི་ནི། སྣང་གཤེན་པའི་ལུགས་ཀྱི་དབང་ལྷའི་བཀའ་
བབས་ཞེས་བྱ་བའི་བོན་ཀྱི་བྱེ་བྲག་ཞིག་ཡིན་ཞིང་། དེ་ལ་དྲ་རྟེན་ཕོ་མོ་སུ་ཡང་
རུང་བའི་མིག་གི་སྣང་ཆ་ལ་བབ་པའི་པྲ་ཞིག་དང་། རྣ་བའི་སྒྲའི་སྣང་ཆ་ལ་
བབས་པའི་པྲ་ཞིག ཡིད་ཀྱི་ཀུན་རྟོག་གི་སྣང་ཆ་ལ་བབས་པའི་པྲ་ཞིག་བཅས་
སྐྱེས་བུའི་ལུས་ངག་ཡིད་གསུམ་དང་འབྲེལ་བའི་པྲ་ཚུལ་ལུགས་གསུམ་དུ་སྲིད་པ་
ཡིན། ཞེས་པ་ལྟར་ན། མིག་གི་སྣང་ངོར་མཐོང་རྒྱུ་ཡོད་པའི་པྲ་འབེབས་སྲོལ་
འདི་ལ་ལ་ལས་མེ་ལོང་པྲ་ཕབ་ཅེས་འབོདཔ་དང༌། རྣ་བའི་ཡུལ་དུ་ཐོས་རྒྱུ་ཡོད་
པའི་སྒྲའི་ཆ་ཡེ་པྲ་འབབ་སྲོལ་འདི་སྨན་གཞུང་བདུད་རྩིའི་སྙིང་པོ་སོགས་ཀྱི་ཆ་
ལག་ཏུ་རྣ་བའི་པྲ་ཅི་ལྟར་དབབ་པའི་ཆི་ག་དང་རྣ་བའི་པྲ་ལ་བརྟེན་ནས་ནད་
པའི་རྩ་ལ་སོགས་པ་ནད་གདོན་གྱི་རྒྱུ་རྐྱེན་གང་དང་གང་ཡིན་པའི་ཚུལ་གསལ་
བོར་ཤེས་ཐུབ་པའི་སྐོར་གསལ་བོར་བསྟན་ཡོད་པ་དེ་དག་དང་། དེ་བཞིན་
ཀུན་རྟོག་ཡིད་ཀྱི་སྣང་ངོར་འཆར་རྒྱུ་ཡོད་པའི་པྲ་འབེབས་སྲོལ་ནི་ཞང་ཞུང་གི་
ལུགས་སུ་ཕུར་ཝེར་སོགས་ཕྲ་ལྷའམ་ཡང་ན་ ཤིན་ ཏུ་བཀའ་ གཉན་པའི་ལྷ། །
ཞང་ཞུང་མགོན་པོ་རྣམ་གསུམ་དུ་གྲགས་པ་ཨ་ཏི་མི་ཝེར་དང་ཀུ་བྱི་མང་ཀེ། གེ་
ཁོད་གསུམ་གྱིས་གཙོས་པའི་ལྷ་གང་ཡང་རུང་བ་ཞིག་མིར་བབས་ནས་ལེགས་
ཉེས་ ཀྱི་ སྐོར་ ལུང་ བསྟན་ པའི་ ལུགས་ ཡིན་ པར་ ནམ་ མཁའ་ ནོར་ བུས་
གསུངས། །
གསུམ་པ་ནི་པྲ་ལ་རིགས་ཀྱི་སྒོ་ནས་དབྱེ་ན་མེ་ལོང་པྲ་དང་། མཐེ་བོང་
པྲ རྩ་པྲ་བཅས་རྣམ་གྲངས་གསུམ་དུ་འདུ་ལ། དེ་དག་ལས་ཀྱང་སྔ་མ་གཉིས་
ལ་མཐོང་པྲ་ཞེས་པ་སྟེ། པྲ་མཁན་རང་གིས་བལྟ་དགོས་པ་དང་། གཞན་
མཐོང་གི་པྲ་སྟེ་པྲ་མཁན་གྱིས་པྲ་ཕབ་ནས་མི་གཞན་ལ་ལྟར་འཇུག་དགོས་པའི་
375



རིགས་གཉིས་སུ་སྣང་ངོ་། །རྩ་པྲ་ནི་རྣམ་པ་གཞན་ཞིག་སྟེ། ཤིང་སྟག་པའི་བུ་
ཆུང་སོར་བཞི་པ་ཞིག་བསྒྲུབས་ནས་གོས་ཀྱི་གོང་བ་ལྟ་བུ་རྣ་བ་དང་ཉེ་བར་སྦེད་
པ་ན་དེས་ལེགས་ཉེས་སྐད་ཀྱི་བརྡ་རུ་སྟོན་པ་ཞིག་ཡིན་ལ། འདི་ནི་སྨན་པས་
རྩ་སོགས་ནད་ལ་བརྟག་པ་ར་མཁོ་བས་རྩ་པྲ་རུ་འབོད། གཞན་ཡང་ཆུས་
བཀང་བའི་སྣོད་དང་ནམ་མཁའི་ཁམས་སུ་པྲ་འབེབས་པ་དང་། བརྟག་བྱའི་
དོན་མིག་ལམ་དུ་ཡི་གེར་འཆར་བ་དང་ཡིད་ཀྱི་སྣང་ངོར་ཤར་བའི་པྲའི་རིགས་
ཡོད་པར་བཤད་ཀྱང་ཡི་གེ་ནི་མ་མཐོང་ངོ༌། །
དེ་ཡང་ལྷ་མོ་བླ་མཚོ་ནི་སྔོན་ལྷ་དང་ལྷ་མིན་འཐབ་དུས་སངས་རྒྱས་ཀྱིས་
བྱིན་གྱིས་བརླབས་པའི་མེ་ལོང་གཏེར་དུ་སྦས་པར་གྲགས་པ་དེ་ཡིན་ཕྱིར་བོད་
ཀྱི་སྤྲུལ་སྐུ་བཙལ་བའི་སྐབས་སུ་བླ་མཚོའི་ཁར་ཕེབས་ནས་མཚོར་བརྟག་པ་
འདིའང་ཆུ་མེ་ལོང་གི་ རྐྱེན་བྱས་ནས་ པྲ་ ཕབ་པ་ཡིན་ཚུལ་ པྲ་མཁན་ གྱིས་
གསུངས་སོ། ། དེར་ལུས་ངག་ཡིད་གསུམ་བཅིངས་གྲོལ་ལས། ལྷ་དང་ལྷ་
མིན་གཡུལ་འཐབ་ཚེ། །ལྷ་མོ་ཁྱོད་ཀྱི་ལྟེ་བ་ལ། ལྷ་རྣམས་ཀུན་གྱིས་རྫོང་བྱས་
ནས། ལྷ་མིན་ཀུན་གྱི་གཡུལ་ངོ་བཟློགས། ། དེ་ ཕྱིར་དུང་དཀར་རྫོང་མར་
གྲགས་ཞེས་ཀྱང་འབྱུང་ངོ་།།
376



ལྷ་མོ་བླ་མཚོ།
བོད་ལྗོངས་ལྷོ་ཁ་རྫོང་དུ་ཡོད་པའི་ལྷ་མོ་བླ་མཚོ།
མིག་པྲ་ལྟ་བུར་མཚོན་ན། ཚང་དགོས་པའི་སྔོན་འགྲོའི་ཆ་རྐྱེན་འདི་
དག་ཡོད་དེ། ཕབ་མཁན་གྱི་བླ་མ། ཕབ་བྱེད་ཀྱི་རྫས་དང་ཡོ་བྱད་ཆ་ཚང་།
ཞུ་མཁན་གྱི་གང་ཟག་གང་རུང་། ཞུ་བྱེད་གྱི་རྟེན་ནམ་རྗེས་ངེས་ཅན་། ཞུ་
པའི་དུས་དང་རྟེན་འབྲེལ་ཕུན་སུམ་ཚོགས་པ་དང་བཅས་སོ། །
༡. པྲ་མཁན་བླ་མ་ནི་པྲའི་མིག་གི་ཁྱད་ཆོས་དང་ལྡན་པ་སྟེ་པྲའི་མིག་
རྒྱུད་ལྡན་པ་ཞིག་ཡིན་དགོས་པར་མ་ཟད། ལུང་རྒྱུན་ལེགས་པར་ཐོབ་ཞིང་
སྒྲུབ་སྦྱོང་ཉམས་ལེན་རྣལ་མར་བགྱིས་པ་ཞིག་ཀྱང་ཡིན་དགོས་སོ། །
༢. ཞུ་རྟེན་དུ་ཆུང་བ་ལྷ་རྫས་ནས་ཆེ་བ་རིན་པོ་ཆེ་སྣ་ཚོགས་པྲ་ཕབ་པའི་
རྟེན་དུ་འབུལ་བར་བྱ། ། བག་
༣. པྲ་ཞུ་བའི་དུས་སུ་དུས་དང་རྟེན་འབྲེལ་མ་བསྣོག་མ་འཚིག་པ་དང་
གནས་དབེན་པ་བཀྲ་ཤིས་དགེ་མཚན་ཚང་བ་ཞིག་ཡིན་ན་ཧ་ཅང་བཟང་། །
377



༤. རྫས་ཀྱིས་དབྱེ་ན། རྒྱུ་དུང་ངམ་ཟངས་ལས་གྲུབ་པ་འི་དབྱིབས་ཟླུམ་
པོ་ཅན་གྱི་མེ་ལོང་ཕྱིའི་ངོས་འཇམ་ལ་གསལ་བ། ནང་ངོས་ཅུང་རྩུབ་ཞིང་སྤར་
ཁའི་རི་མོ་ཡོད་པ་ཞིག་དང་། ཁ་མདོག་སྣ་ལྔས་བརྒྱན་པའི་མདའ་དར་དང༌།
དཀར་ཡོལ་གཙང་མ་འབྲུས་གང་བ་ཞིག་མདུན་དུ་བཞག མཆོད་མེ་སྒྲོན།
མཆོད་པ་བཤམས། བདུག་སྤོས་བདུགདེ་ནས་པྲ་མཁན་གྱིས་རང་གིས་རྟེན་
སའི་ལྷ་གང་ཡིན་པ་དེ་སྤྱན་འདྲེན་ཞུ། པྲ་ཞུ་མཁན་གྱིས་ལྷ་རྫས་གོས་ཆེན།
རིན་པོ་ཆེ་སྣ་ཚོགས་སོགས་ཞུ་རྟེན་དུ་ཕུལ་ནས་ཞུ་བྱའི་དོན་རྣམས་རིམ་པར་དྲི་
པ་འབུལ། པྲ་ཞུ་བ་ནི་རིག་པ་ཞིག་ཡིན་དེ། རང་གི་ཞུ་བྱའི་དོན་རྣམས་ལེགས་
པར་པྲ་ལས་རྟོགས་མ་རྟོགས་ཞུ་མཁན་གྱིས་ཞུ་བ་འབུལ་ཤེས་མ་ཤེས་ལ་རེག་
ལས་ངང་ལས་གཞན། པྲ་མཁན་དྲ་ལས་མཐོང་བའི་བརྡ་ལ་བྱང་ཆུབ་མ་ཆུབ་
དང་པྲ་ངོར་བབས་པའི་བརྡ་དེ་བཀྲོལ་ཤེས་མ་ཤེས་ལ་རེག་ལས་པ་ལས། ། པྲ་
ནི་ཡེ་ཤེས་ཀྱི་མིག་ཡིན་པར་འདོད་པས་ཞུས་པའི་དོན་ཐམས་ཅད་ལག་མཐིལ་
ལ་སྐྱུ་རུ་ར་རློན་པ་བཞག་པ་བཞིན་གསལ་ལེར་འཆར་ཐུབ། །
སྐབས་འགར་པྲ་ནི་མོའི་བྱེ་བྲག་ཅིག་ཏུ་བརྩི་ཡང་མོ་དང་མི་འདྲ་སྟེ། མོ་
ནི་བོད་ལ་དར་སྔ་ཞིང་དེ་ཡང་ལྷ་ཀླུ་གཞི་བདག་མངོན་ཤེས་ལ་དབང་ཐོབ་པ་
ཐམས་ཅད་ ཀྱི་ མཐུ་དང་ནུས་ པ་ ལ་བརྟེན་ནས་བླང་དོར་ གྱི་ གནས་ དང་།
བདེན་རྫུན་གྱི་དབྱེ་བ་འབྱེད་པའི་ལེགས་ཉེས་བརྟག་ཚུལ་གྱི་ཆོ་ག་ཞིག་ཡིན་
ཞིང་། དེ་ལ་དབྱེ་ན་ཤིན་ཏུ་མང་པོ་ཞིག་ཡོད་ཀྱང་བསྡུས་ན་གདོད་མའི་དུས་ཀྱི་
མོ་དང་། བོན་གྱི་མོ། བན་གྱི་མོ་གསུམ་དུ་འདུ། དེ་ཡང་བོད་ཀྱི་གདོད་མའི་
དུས་ཀྱི་མོ་ནི་བོན་བསྟན་དར་རྒྱས་བྱུང་བ་ལ་བརྟེན་ནས་བོན་གྱི་མོའི་ཁོངས་སུ་
བསྡུས་པ་ས་ད་ལྟའི་དུས་སུ་རང་རྐྱ་འཕེར་བར་གནས་མེད་པས་ངོས་འཛིན་
བྱེད་རྒྱུ་ཅུང་དཀའ་བར་སྣང་ཡང་། དམངས་ཁྲོད་དུ་དར་བའི་མིག་སོགས་
འགུལ་ཚུལ་ལ་བརྟག་པ་འདི་བོད་ཀྱི་གདོད་མའི་དུས་ཀྱི་མོའི་རྨང་གཞིའམ་མོ་
378



དང་ཆ་འདྲ་བའི་ལེགས་ཉེས་བརྟག་ཐབས་ཤིག་ཡིན་པས་དེའི་ཚུལ་ཅུང་ཟད་
བརྗོད་ན།
མིག་འགུལ་བར་བརྟག་ཚུལ། རྣ་ངུ་བར་བརྟག་ཚུལ། རྣ་ལ་ཚ་སྐྱེ་བར་
བརྟག་ཚུལ། གདོང་ལ་ཚ་ སྐྱེ་བར་བརྟག་ཚུལ། ལུས་ ཀྱི་ ཤ་ འགུལ་འཕྲིག་
བརྟག་ཚུལ། སེམས་འཕར་བར་བརྟག་ཚུལ། སྣ་སྦྲིད་པར་བརྟག་ཚུལ། གྱོན་
པ་སར་ལྷུང་བར་བརྟག་ཚུལ། སླ་ངའི་སྐད་ལ་བརྟག་ཚུལ། ཐབ་ཀྱི་མེ་ལྕེ་
མཆེད་པར་བརྟག་ཚུལ། ཁྱི་ཟུག་པར་བརྟག་ཚུལ། སྐྱ་ཀའི་སྐད་ལ་བརྟག་ཚུལ་
སོགས་ཡོད་ཅིང་། དེ་དག་བྱི་གླང་སོགས་ཀྱི་དུས་ལ་སྦྱར་ཏེ་དཔེར་ན་གླང་དུས་
མིག་གཡོན་འགུལ་ན་ངན། གཡས་འགུལ་ན་གཞན་གྱིས་དྲན། བྱི་དུས་རྣ་
གཡོན་ངུ་ན་བུད་མེད་ཀྱིས་དྲན། གཡས་ངུ་ན་བོར་སྟོར་གྱི་ངོ༌། འབྲུག་དུས་
རྣ་ལ་ཚ་སྐྱེས་ན་ནོར་རྙེད། སྟག་དུས་གདོང་ཚ་ན་ཐག་རིང་གི་མགྲོན་པོ་དང་
འཕྲད། སྤྲེལ་དུས་ལུས་ཀྱི་ཤ་འཕྲིག་ན་མཆུའི་ངོ༌། འཛེམས་ན་བཟང་། ཁྱིའི་
དུས་སེམས་འཕར་ན་མི་ཆེན་མྱུར་དུ་སླེབས་པས་བཟང་། རྟའི་དུས་སྣ་སྦྲིད་ན་
ཚོང་བ་ཡོང་ན་སྟོན་མོ་བྱེད། ལུག་དུས་གྱོན་པས་སར་ལྷུང་ན་དམར་ངོ་འབྱུང་
ཡང་སྐྱོན་མེད། བྱའི་དུས་སླ་ངས་སྐད་འབྱིན་ན་ཐག་རིང་དུ་སོང་བ་འབྱོར་
བས་བཟང་། ཕག་དུས་ཐབ་ཀའི་མེ་ལྕེ་མཆེད་ན་ནད་འབྱུང་ཡང་སྐྱོན་མེད།
སྦྲུལ་དུས་ཁྱི་ཟུག་ན་གཉེན་ཉེ་འོང་བ་དང་འཕྲིན་གྱི་ངོ་། ཡོས་དུས་སྐྱ་ཀ་གྲགས་
ན་ནོར་དང་ཟས་ཆང་འོང་བས་བཟང་ཟེར་བ་ལྟ་བུ་ཡིན། གཞན་ཡང་ཕྱུགས་
ཀྱི་སོག་པ་མེར་བསྲེགས་ཏེ་ལེགས་ཉེས་དཔྱོད་པའི་སོག་མོ་དང་། མཚེར་སར་
བརྟག་པའི་མཚེར་མོ་སོགས་ཀྱང་འདིའི་ཁོངས་སུ་འདུ། །
བོན་གྱི་མོ་ལ་ཕྲུ་གཤེན་པ་རྣམས་ཀྱིས་བོན་སྒོ་ཐམས་ཅད་ པྲ་ལྟོས་མོ་
དང༌། སྣང་མཐོང་རྩིས། ནད་གསོ་དཔྱད། འཆི་བསླུ་གཏོ་སྟེ་རྣམ་པ་བཞི་རུ་
བསྡུས་ཏེ་བཤད་ཡོད་པ་ལས་དེ་དག་གི་ཐོག་མ་པྲ་ལྟོས་མོ་ནི་བོན་གྱི་མོ་ཡི་བསྟན་
379



or w
བཅོས་ཡིན་ཞིང་། སྤྱིར་བོན་མོ་ལ་ཡེ་སྲིད་འཕྲུལ་གྱི་ཇུ་ཐིགཡེ་མཁྱེན་དགྲ་བླའི་
མངོན་ཤེས། ཡེ་རྗེ་སྨོན་པའི་རྨི་ལམ། ཡེ་དབང་ལྷ་ཡི་བཀའ་བབས་ཏེ་རྣམ་པ་
བཞི་རུ་བསྟན་པ་ལས་ཀུན་གྱི་ཕྱི་མོར་གྱུར་པ་ནི་ཡེ་སྲིད་འཕྲུལ་གྱི་ཇུ་ཐིག་ཏུ་
གྲགས་པ་འདི་ཉིད་ཡིད་པས་དེའི་ཚུལ་ཅུང་ཞིག་བཤད་ན། དེ་ཡང་ཇུ་ཐིག་གི་
སྲོལ་གཏོད་པ་པོ་ནི། གཤེན་ཡུལ་འོལ་མོ་གླིང་ཆེན་དུ་འཁྲུངས་པའི་སྟོན་པ་
གཤེན་རབ་མི་བོ་ལ་སྐལ་ལྡན་ཕྱ་གཤེན་ལེགས་རྒྱལ་ཐང་པོ་སོགས་ཀྱི་ཞུས་པས་
བསྟན་པར་གྲགས་ཤིང་། བན་མོ་སྟེ་ནང་པའི་མོ་ལ། ཐུགས་རྗེ་ཆེན་པོའི་ཤོ་མོ་
དང་། ལྷ་མོའི་ཤོ་མོ། རྟ་མགྲིན་ཤོ་མོ། དམ་ཅན་ཤོ་མོ། གེ་སར་ཤོ་མོ། བྱ་
དྲུག་གི་ཤོ་མོ། ཡུལ་ལྷའི་ཤོ་མོ་སོགས་གྲངས་མང་པོ་ཞིག་ཡོད་པ་དང་། དེ་
དག་ལས་ཐུགས་རྗེ་ཆེན་པོའི་ཤོ་མོ་འདི་ནི་ཐུགས་རྗེ་ཆེན་པོས་ཆོས་ཀྱི་རྒྱལ་པོ་
སྲོང་བཙན་སྒམ་པོ་ལ་བསྟན་པ་ཡིན་པས་ནང་པའི་མོ་ཡི་རྩ་བའམ་ཕྱི་མོར་གྱུར་
ཡོད། ཤོ་མོ་འདི་ལས་གྱེས་པ་སྔོན་བྱོན་མཁས་པས་བརྩམས་པ་གྲངས་མང་
ཞིག་ཡོད་ནའང་། དངོས་སམ་རྩ་བ་ནི་མ་ཎི་ཡིག་དྲུག་གི་མོ་འདི་ཡིན་འདུག
རང་ཉིད་འཕགས་མཆོག་ཐུགས་རྗེ་ཆེན་པོའི་སྐུར། ། གསལ་བའི་ཐུགས་ཀར་
ཟླ་སྟེ་ཧཱུྃ་ཡིག་མཐར། །ཡིག་དྲུག་འཁོར་བའི་འོད་འཕྲོས་དོན་གཉིས་བློས། །
ཕྱོགས་བཅུའི་རྒྱལ་བ་སྲས་དང་བཅས་པ་ཡི། །ཐུགས་རྒྱུད་བསྐུལ་ཞིང་མངོན་
ཤེས་གསལ་ཅན་ཀུན། །འོད་དང་བདུད་རྩིའི་རྣམ་པར་རབ་བསྡུས་ནས། །
དམིགས་རྟེན་དང་ཤོ་ལོ་ནི་སིབ་སིབ་ཐིམ། །ཞེས་དམིགས་རྟེན་དང་། འཁྲུལ་
མེད་བླང་དོར་གསལ་བ་ཡི། །མངོན་ཤེས་བརྡ་སྟོན་ཕུན་སུམ་ཚོགས་པར་ཤོག
ཅེས་ཡིག་དྲུག་བཟློས་བརྗོད་བྱས་ ཏེ་ རེའུ་ དང་ཕྲེང་བ་ཅི་ རིགས་ ཀྱིས་
འཕགས་མཆོག་ཐུགས་རྗེ་ཆེན་པོ་དཔང་དུ་བཞག་སྟེ། དེའི་བྱིན་རླབས་ལ་
བརྟེན་ནས་བླང་དོར་བདེན་རྫུན་གྱི་ཤན་འབྱེད་དགོས། དེ་ཡང་མོ་རྒྱུན་འདི་
རིམ་པར་འཕེལ་བ་བརྟེན་ནས་མོ་ལྷར་འཕགས་མཆོག་མ་ཟད་རང་གི་རྩ་བརྒྱུད་
ཏོ
380



ཀྱི་བླ་མ་དང་། སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མ།
ལྷ་ཀླུ་གཞི་བདག་མངོན་ཤེས་ལ་དབང་ཐོབ་པ་ཐམས་ཅད་རྟེན་འབྲེལ་བརྟག་
པའི་དཔང་པོར་འཇོགདངོས་གཞིའི་སྐབས་རང་ཉིད་ཐུགས་རྗེ་ཆེན་པོའི་སྐུར་
སྒོམ། ཐུགས་ཀར་ཧཱུྃ་ཡིགདེའི་མཐར་ཡི་གེ་དྲུག་མའི་འོད་འཕྲོས། དེས་
ཕྱོགས་བཅུའི་སངས་རྒྱས་དང་རྒྱལ་སྲས་བཅས་ཀྱི་བཅས་ཀྱི་ཐུགས་རྒྱུད་བསྐུལ་
ཞིང་འོད་དང་བདུད་རྩིའི་རྣམ་པར་བསྡུས་ནས་དམིགས་རྟེན་ལ་ཐིམ། རྡེའུ་
དང་ཕྲེང་བ་ ལ་ ཕུ་འདེབས། ཡིག་དྲུག་མང་དུ་བཟླ། བདེན་པ་བདར།
བརྟག་བྱའི་མིང་བརྗོད་པའམ་ཡིད་ལ་དྲན་པར་བྱས་ཏེ། རྣམ་རྟོག་གཞན་གྱིས་
བར་མ་ཆོད་པར་ཆོས་ཉིད་དེ་ཉིད་ཀྱི་ངང་དུ་མཉམ་གཞགཤོ་རྡེའུ་དཔྲལ་བའི་
ཐད་དུ་བསྒྲིལ་ཏེ་འཕངས་པས་ཡི་གེ་དྲུག་མའི་གང་ཁེལ་ལ་བལྟ་ཞིང་། དེ་རེ་རེ་
ལ་ཆོས་ཕྱུ། གཞི་ཕྱུ། མཚེར་ཕྱུ། སྲི་ཕྱུ། ནོར་ཕྱུ། དོན་ཕྱུ། ནད་ཕྱུ།
གདོན་ཕྱ། མགྲོན་པ། དགྲ་ཕྱ། བོར་ཕྱུ། བཤད་པ། སྐྱེ་ཕྱུ་སོགས་ཡོད་
ཅིང་། ཨོ་བབས་དུང་གི་རི་བོ་ལ། གཡོ་འགུལ་མེད་ཅིང་ཤིན་ཏུ་བརྟན། །མ་
བབས་ཉི་མའི་དཀྱིལ་འཁོར་ཡིན། །ཎི་བབས་གཡུ་ཡི་ལྗོན་ཤིང་ཡིན། །པད་
བབས་རྒྱ་མཚོ་ཆེན་པོ་ཡིན། །མེ་བབས་མེ་རི་འཁྲུགས་པ་ཡིན། །ཧཱུྃ་བབས་སུ་
བརྟན་རྡོ་རྗེ་བྲག་སོགས་སྤྱི་ཁྱབ་ནས་བརྟག་ཚུལ་དང་། དེ་ཡང་སྤྱི་དཔྱད་བྱས་
ན་མོ་གསུམ་འདེབས། བཟང་རབ། བཟང་འབྲིང་། བཟང་ཐ། ངན་རབ།
ངན་འབྲིང་། ངན་ཐ་སྟེ་དྲུགརྒྱུས་དཔྱད་བྱས་ན་མོ་གསུམ་འདེབས་པ་ལས་
གསུམ་བཟང་མོ་ཡི་ཡང་རྩེ། གཉིས་བཟང་འབྲིང་གི་རབ། གསུམ་ངན་ཐ་
ཆད། གཉིས་ངན་འབྲིང་གི་ཐ་མ་སོགས་རྣམ་གྲངས་མི་འདྲ་བ་དུ་མ་དང་།
གཞན་ཡང་མི་ནོར་དར་རྒུད། གཞིའི་བདེ་སྡུགགནོད་པའི་བགེགས། གདོན་
པའི་རྫས། མི་ཡི་ན་ཚ། ཕྱུགས་ཀྱི་གོད་ཁ། སྲོག་ལ་སྐྱོན་ཡོད་མེད། མི་ནོར་
བོར་སྟོར་སོགས་དང་དེའི་བཟློག་ཐབས་བཅས་ཡོད་པས་མོ་གཞུང་འདི་ཅུང་
381



རྒྱས་ཤིང་། སྔོན་བྱུང་དམ་པས་མོ་རྒྱུན་འདི་ལས་བརྩམས་པའི་མོ་གཞུང་ཡང་
དཔེར་ན། 《ཡི་གེ་དྲུག་མའི་མོ་ཡིག་བླང་དོར་གསལ་མེ་》དང༌། 《མ་ཎི་ཡིག་
དྲུག་གི་མོ་ཡིག་བླང་དོར་གསལ་མེ། 》《མ་ཎི་ཡིག་དྲུག་མའི་མོ་ཡིག་མངོན་
མཐོང་མེ་ལོང་སོགས་ཡོད་ཅིང་། གཞན་ཡང་《དཔལ་ལྡན་དམག་ཟོར་མའི་
སྒོ་ནས་རྣོ་མཐོང་སྒྲུབ་ཚུལ། 》《 དཔལ་ལྡན་དམག་ཟོར་མའི་ཕྲེང་མོ་གསལ་
སྒྲོན། 》 དང་ལ་ལྡན་དམག་ཟོར་མའི་སྒོ་ནས་ཤོ་བརྟག་ཚུལ། 》 《 ཐོད་ཕྲེང་
སྡེ་ལྔའི་མོ་ཡིག》 《རྟ་མགྲིན་གསང་སྒྲུབ་ཀྱི་ཕྲེང་མོ། 》ཇོ་བོ་རྗེའི་རྨི་ལམ་དུ་
ཤར་བའི་མོ། དམ་ཅན་ཤོ་མོ་དང་། རྡེའུ་སྔོན་པོ་ཁུ་བྱུགསེར་པོ་ངང་བ། ཁྲ་
བོ་སྐུ་ཀདམར་པོ་གོང་མོ། དཀར་པོ་ཐི་བ། ནག་པོ་ཕོ་རོག་ལ་སོགས་པའི་སྒོ་
ནས་ཕྱུ་རྣམས་བརྟག་ཚུལ་བྱ་དྲུག་གི་མོ། ཡུལ་ལྷའི་ཤོ་མོ་སོགས་མང་པོ་ཞིག་
ཡོད་དོ། །
དེ་ཡང་པྲ་ཞེས་པ་ནི་ལྷའི་སྔགས་དང་རྫས་ལ་བརྟེན་ནས་བརྟག་བྱའི་
ལྐོག་གྱུར་གྱི་དོན་དེ་ཉིད་གཟུགས་བརྙན་དང་སྐད་ཆའི་བརྡ་ལས་སྟོན་པ་ཞིག་
ཡིན་པ་གོང་དུ་བཤད་ཟིན་པ་ལྟར། 《 པྲ་དཔེའི་ཁ་བྱང་》དུའང་། གསང་
སྔགས་པྲ་འབེབས་ཀྱི་གདམས་ངག་ཁྱད་པར་ཅན་ཞེས་བྲིས་འདུག་པ་དང་།
སྒྲུབ་ཐབས་སུ་ཉིན་མོར་མི་བྱ་མཚན་མོ་བྱའོ། །ལུང་རྒྱུན་ལེགས་པར་ཐོབ་པའི་
གང་ཟག་མ་གཏོགས་མི་བྱའོ། །གཞན་ལ་སྨྲ་མི་རུང་ངོ་། །ཞེས་སོགས་ཀྱིས་
གསང་བའི་གདམས་ངག་གི་ཁྱད་ཆོས་ཤེས་སླའོ། །
པྲ་མཁན་སུ་ཡིན་ཡང་ཐོག་མར་དད་དང་དམ་ཚིག་ལྡན་པའི་སྒོ་ནས།
གདམས་ངག་གི་རྒྱུན་ཡོད་པ་ཞིག་ལས་པའི་ལུང་དང་ལག་ལེན་གྱི་སྐོར་རྣམས་
ཚང་བར་མནོས་ཏེ། པྲ་ལྷའི་སྒྲུབ་ཐབས་དང་སྔགས་ཀྱི་བསྙེན་པ་བཏང་ནས་
པྲ་རྟགས་ཐོན་པ་ན་པྲ་མཁན་རང་དུ་གྱུར་པ་ཡིན། སྤྱིར་རྣོ་མཐོང་པྲའི་ལྷ་ནི་
དཔལ་ལྡན་ལྷ་མོའི་ཆོ་གར་ཚེ་རིང་མཆེད་ལྔའི་གྲས་མཐིང་གི་ཞལ་བཟང་མ་
382



ཞེས་པ་གསེར་གྱི་མེ་ལོང་འཛིན་པ་དེ་ཉིད་ཡིན་དགོས་པར་བཤད་དེ། ལྷ་མོའི་
ཆོ་གར་འདིའི་ཐད་དུ། སྣང་གསལ་པྲ་སྟོན་མཐིང་གི་ཞལ་བཟང་མ། །ཞེས་པ་
ལྟར་དེ་ལ་བརྟེན་ནས་པྲ་བསྒྲུབ་པ་མང་བར་མཐོང་། མཐེ་བོང་པྲ་ཡི་ སྒྲུབ་
ཐབས་ཤིག་ན་ལྷ་མོ་དམག་ཟོར་མ་ལ་བརྟེན་ནས་པྲ་བསྒྲུབ་དང་པྲ་འབེབས་པ་
བྲིས་པ་བརྒྱུད་པ་ཡིན་ལ། གཞན་ཡང་བོད་ཁམས་སྐྱོང་བའི་བསྟན་མ་བཅུ་
གཉིས་ཀྱི་ནང་ཚན་རྡོ་རྗེ་གཡུ་སྒྲོན་མའི་ པྲའི་ཆོ་གའང་ཡོད་པར་ཐོས་པས་
མཐའ་གཅིག་ཏུ་མ་ངེས་པར་སེམས།
མིག་ཕྱེ་སྤྱད་དུ་མིག་གཟུངས་བྷཛུབ་ཤེཧོ། འདོན་དགོས། །མིག་ལ་
རབ་འབྲིང་ཐ་གསུམ་ཏེ་ཁ་ཏའི་མིག་དང་འཕྲད་པ། སྐྱ་ཀ འུག་པ་བྱ་རོག་
བཅས་ཀྱི་མིག་གོ། མིག་ལ་ཁྱིམ་རྒྱུད་ཀྱི་སྒོ་ནས་དང་ལས་དབང་གི་སྒོ་ནས་གྲུབ་
པ་སོགས་ཡོད། །
རྩ་པྲ་ནི་རྩ་སོགས་ནད་བརྟག་པའི་གནད་ལ་མི་མཁས་པའི་སྨན་པ་དག་
གིས་བསྒྲུབས་ནས་གྲུབ་ན། ནད་གང་ཡིན། སྨན་ཅིས་ཕན་སོགས་ཁད་ཀྱིས་
དྲན་ཡོང་བ་《དར་མོའི་གདམས་ངག་བཀའ་རྒྱ་》ལས་གསུངས། དེ་ཡང་སྨན་
བླ་དང་ལྷ་མོ་ཙཱའི་གླིང་བུ་ཐོགས་པ་ལ་བརྟེན་ནས་སྟག་པའི་བུ་ཆུང་བསྒྲུབ་པའི་
བསྙེན་པ་བྱས་ནས་རྟགས་ཐོན་ཚེ་གྲུབ་པ་ཡིན། སྔོན་གྱི་དུས་སུ་བོད་ཁམས་
འདིར་སྨན་པ་ཁོ་ན་མ་ཡིན་པར། བརྟག་འགྱུར་དོན་འགའ་རེ་ཤས་ཆེར་སྒྲུབ་
མཁན་མང་བ་དང་། པྲ་མཁན་གྱིས་བརྟག་བྱའི་དོན་སྟོན་པ་ལ་མི་རྣམས་ཡིད་
ཆེས་ཡོད་པས་པྲ་ནི་རྣོ་མཐོང་ཀུན་ལས་ལེགས་པ་རྒན་པོའི་ངག་རྒྱུན་ལ་ཡང་
འདུག ལ་ལ་ན་རེ། རྩ་པྲ་མཁན་པོས་འཆི་ཁར་སྟག་པའི་བུ་ཆུང་གིས་ཡང་
ཡང་མིང་ནས་ངུ་འབོད་ཀྱིས་བདེ་བར་འཆིར་མི་འཇུག་པ་སོགས་ངན་སྨྲས་དག་
ནི་ཁུངས་མེད་རྫུན་གཏམ་དུ་ཟད་ཀྱི། སྒྲུབ་ཐབས་ཁུངས་བཙན་དག་ལས་ཀྱང་
དེ་ལྟར་གང་ཡང་མ་གསུངས་སོ། །
383



མེ་ལོང་རང་མཐོང་གི་པྲ་འབེབས་སྐབས། པྲ་མཁན་གྱིས་རག་སེར་གྱི་
མེ་ལོང་དུ་བརྟག་བྱའི་གཟུགས་བརྙན་མཐོང་བ་དང་འབྲུ་ཟན་གྱིས་བྲབ་ཚེ་དེ་
མ་ཐག་མི་སྣང་བར་འགྱུར་ལ། དེ་ནས་ཡིད་ལ་གང་དམིགས་པའི་གཟུགས་
བརྙན་དེ་སླར་ཡང་འཆར་སྲིད་པས་དེང་དུས་ཀྱི་གློག་བརྙན་ཤར་བ་ལྟ་བུ་ངོ༌
མཚར་བ་ཞིག་འདུག སྐབས་འདིར་བརྟག་བྱའི་ཡུལ་ཁམས་དང་མི་ཕྱུགས་
སོགས་ལ་གསལ་པོ་ངེས་པ་ཞིག་ པྲ་མཁན་གྱི་བློར་བསྡད་ནས་དྲི་ལན་ལྡོན་
དགོས།
མཐེ་བོང་པྲའི་སྒྲུབ་ཐབས་སུ་བལྟ་མཁན་གསུམ་མམ་ལྔ་ཙམ་དང་། དེ་
དག་བུ་དང་བུ་མོ་གཉེན་དུ་མ་བསྡེབས་པ། རང་ལོ་བཅོ་ལྔ་ཅན། མིག་རྣོ་ནག་
པ་བཟང་བར་བཤད་ཀྱང་། ལག་ལེན་སྐབས་སུ་ཧ་ཅང་རྒན་པ་དང་བྱིས་པ་
ལས་གཞན་སུ་ཡིན་ཡང་། ཆོ་གའི་ལུགས་ལྟར་བྱས་ན་ཕྱེད་ཙམ་པ་ཞིག་གིས་
མཐོང་ཐུབ། སྤྱིར་རང་མཐོང་དང་གཞན་མཐོང་གི་དྲ་གང་ཡིན་རུང་། བརྟག་
བྱའི་གཟུགས་བརྙན་ཉུང་ ཤེས་ ཤིག་ ཐད་ ཀར་ དུ་ གསལ་པོ་མངོན་པ་ལས། །
མང་ཤོས་ ཤིག་ནི་མཚོན་བྱེད་ བརྡའི་ གཟུགས་བརྙན་ལས་སྟོན་པས། པྲ་
འབེབས་པ་མི་དཀའ་དཔྱད་པ་དཀའ། །ཞེས་གྲགས་པ་ལྟར་ལ་ལ་ནི་པྲ་མཁན་
རང་གིས་ཀྱང་དཔྱད་དཀའ་བར་སྣང་ངོ་། །
༣ ནང་སྒོས་པྲ་སྒྲུང་བཤད་པ། པྲ་སྒྲུང་གི་སྒྲུང་པ་སྤྲུལ་སྐུ་ཚེ་སྒྲུབ་ཀྱི་
གནས་ཚུལ་དང་སྦྱར་ནས་གླེང་བ། པྲ་སྒྲུང་ནི་གཙོ་བོ་མེ་ལོང་ལ་བལྟས་ནས་གེ་
སར་གྱི་སྒྲུང་བཤད་མཁན་ཁག་གཅིག་ཡོད་པ་ལ་ཟེར། སྔོན་ཆད་དམངས་ཁྲོད་
དུའང་ཕྲ་མོ་ཞེས་པའི་མོ་རྩིས་ཀྱི་རིགས་ཤིག་ཡོད་དེ། (བན་བོན་ཆོས་ལུགས་
ནང་གཉིས་ཀར་ཡོད། ) པྲ་མཁན་གྱིས་མེ་ལོང་དང་མཐེ་བོང་། ཡང་ན་ཆུ་
དྭངས་མོ་དཀར་ཡོལ་གང་ལ་བརྟེན་ནས་མོ་འདེབས་ཀྱིན་ཡོད། གཞན་གྱི་
བཤད་སྲོལ་ལྟར་ན་པྲ་མཁན་གྱི་དྲ་མིག་ནི་མི་དཀྱུས་མའི་མིག་ལས་ཁྱད་དུ་
384



འཕགས་པ་ཞིག་ཡིན་ཏེ། མོ་འདེབས་སྐབས། པྲ་མཁན་གྱིས་རང་གི་མིག་གི་
མཐའ་སྐོར་དུ་རྫས་ཤིག་བྱུགས་རྗེས། ནས་ཤིང་སྡེར་གང་གི་སྟེང་ལ་མདའ་
ཞིག་བཞག དེའི་མདུན་དུ་མེ་ལོང་ཞིག་བཞག་ནས། མེ་ལོང་དེའི་ནང་དུ་
འཆར་བའི་སྣང་ཚུལ་ལ་བལྟས་ནས་དུས་གསུམ་གྱི་ཕྱུ་བརྟག་པ་ཡིན་ཟེར། པྲ་
སྒྲུང་ཡང་པྲ་མོ་དང་མཚུངས་ཏེ། སྒྲུང་པས་མེ་ལོང་དང་ཡང་ན་ཤོག་བུ་སྟེང་ན་
ཡི་གེ་མེད་པ་ཞིག་བཟུང་ནས་དེའི་ངོས་ལ་བལྟས་ནས་ཉན་མཁན་ལ་ སྒྲུང་
འཆད་པར་བྱེད། པྲ་སྒྲུང་བཤད་མཁན་རྣམས་ཀྱིས་བཤད་པ་ལྟར་ན། ཁོ་
ཚོས་བཤད་པའི་གེ་སར་གྱི་སྒྲུང་ནི་རྨི་ལམ་རྨིས་ཏེ་ཡིད་ལ་ ཤར་བ་མིན་ལ།
གཞན་གྱི་ཁ་ནས་ཐོས་པ་ཡང་མིན་པར་སྒྲུང་འཆད་སྐབས། རང་གི་པྲ་ཕབ་
སའི་མེ་ལོང་དེ་མདུན་དུ་བཞག་ནས། དྲི་མངར་གྱི་སྤོས་དང་གསེར་སྐྱེམས་
ཕུལ་ཐོག པྲ་སྒྲུང་ཕབ་ཚུལ་གྱི་ལྷ་ལ་ངེས་པར་དུ་གེ་སར་བརྟེན་ཅིང་སྒྲུབ་དགོས་
ལ། དེར་རྡོ་རྗེ་གཡུ་སྒྲོན་མ་སོགས་སྒྲུབ་ཀྱང་མི་མཐོང་བར་སྒྲུང་མཁན་གྱིས་
བཤད། །
དེའི་ཕྱིར་འཛམ་གླིང་སེང་ཆེན་རྒྱལ་པོའི་བསང་མཆོད་དང་དགྲ་ལྷའི་
གསོལ་འདེབས་སོགས་བཏོན་ཏེ། གསོལ་བ་ཡང་ཡང་བཏབ་པ་ན། མེ་ལོང་
ནང་དུ་གེ་སར་དང་དཔའ་རྟུལ་སོགས་ཀྱི་ངོ་མཚར་རྨད་དུ་བྱུང་བའི་སྣང་བརྙན་
དེ་གློག་བརྙན་དང་བརྙན་འཕྲིན་བཞིན་དུ་འཆར་བ་དང་། སྒྲུང་པས་མེ་ལོང་
ནང་དུ་ཤར་བའི་སྣང་བརྙན་ལ་བལྟས་ནས་ཀུན་ལ་ཆད་ལྷག་མེད་པར་བཤད་
པ་ཡིན། གལ་སྲིད་མེ་ལོང་དང་བྲལ་ཚེ་མིག་གིས་མཐོང་རྒྱུ་མེད་ཅིང་ཡིད་ལ་
ཤར་རྒྱུ་མེད་པས་སྒྲུང་བཤད་ཐབས་མེད་པར་གྲགས། །
པྲ་སྒྲུང་འབེབས་མཁན་དེ་རིགས་སྔོན་ཆད་ཆབ་མདོ་དང་། མངའ་
རིས། ནག་ཆུ། ཡུས་ཧྲུའུ། མགོ་ལོག་སོགས་བོད་རིགས་ས་ཁུལ་ཡོངས་ཁྱབ་
ཏུ་ཅུང་མང་པོ་ཡོད་པ་ད་ལྟ་འཚོ་ཞིང་གནས་པའི་སྐྱེ་བོ་རྒན་གྲས་རྣམས་ཀྱི་ངག་
385



ལས་ཐོས་ཀྱང་། བར་ལམ་རིམ་བཞིན་ཇེ་ཉུང་དུ་སོང་སྟེ་མིང་དོན་མཚུངས་
པའི་པྲ་སྒྲུང་འབེབས་མཁན་སྒྲུང་པ་ཤིན་ཏུ་དཀོན་པར་གྱུར་ཏེ་ཧ་ལམ་གོ་ཐོས་
ཀྱི་ཡུལ་ལས་འདས་པ་ཙམ་དུ་སོང་། དེ་ལྟར་ནའང་ལོ་ཤས་འགའི་སྔོན་ལ།
ཆབ་མདོ་ས་ཁུལ་ནས་ཁ་ཚ་པྲ་པ་ངག་དབང་རྣམ་རྒྱལ་རྒྱ་མཚོ་ཞེས་བྱ་བ་སྐབས་
དེར་དགུང་ལོ་དྲུག་ཅུ་ལྷག་ཙམ་ལ་སོན་པ་ཞིག་མཁས་པ་དག་གི་རྟོག་དཔྱོད་ཀྱི་
ཡུལ་དུ་གྱུར་བ་ཞིག་ཡོད་པ་ལྟར་ན། ཁོང་གིས་ ༡༩༨༧ལོར་བོད་ལྗོངས་མི་
རིགས་སྐྲུན་ཁང་ལ་《 ཏི་དཀར་》ཞེས་པའི་གླིང་སྒྲུང་ཞིག་དྲྭ་ལས་ཕབ་པ་ད་ལྟ་
པར་དུ་བསྐྲུན་ཟིན་པ་དང་། ཁོང་གིས་སྒྲུང་འཆད་སྐབས་མདུན་དུ་མེ་ལོང་
ཞིག་དང་རྡོ་འཇམ་ཞིག་བསྒྲིགས་ཏེ། དྭངས་ཤིང་གཙང་བའི་ཆུ་དཀར་ཡོལ་
གང་དང་མཆོད་འབྲུ་སོགས་མདུན་དུ་བཞག་ནས། མེ་ལོང་ལ་བལྟས་ནས་
སྒྲུང་འབེབས་བཞིན་འཆད་ཀྱིན་ཡོད་པར་སྣང་བ་ནི་ང་ཚོས་པྲ་སྒྲུང་ལ་བརྟག་
དཔྱད་བྱེད་པའི་གཞི་འཛིན་ས་ཞིག་ཡིན་པ་ནི་སྨོས་མ་དགོས་པ་ཡིན་ནོ། ། །
ཕྱག་ཡུལ་མགོ་ལོག་ཁུལ་གཅིག་སྒྲིལ་རྫོང་ནས་ཡིན་པའི་སྤྲུལ་སྐུ་ཚེ་སྒྲུབ་
ནི་ཁོ་ བོས་ ཐེངས་ དང་ པོར་ མཇལ་ བའི་ པྲ་ མཁན་ གྱི་ བླ་ མ་ ཡིན། སྤྱི་
ལོ༢༠༠༧ལ་ཁོ་བོ་མགོ་ལོག་རྟ་བོར་གྲོང་དུ་ཐེངས་དང་པོར་མཇལ་བ་ནས་ད་
བར་དུ་ལོ་རེར་ཁོང་ལ་བཅར་འདྲི་དང་བཀའ་འདྲི་མཛད། ཁོ་བོའི་བཅར་
འདྲིའི་སྐབས་ཁོང་ཉིད་ནས་དགྱེས་བཞིན་དུ་གང་དགོས་བུམ་པ་གང་བྱོའི་ཚུལ་
དུ་གསུང་གི་བདུད་བརྩི་འགྱེད། ཁོང་ལ་བཀའ་འདྲི་བརྒྱུད་ནས་ཁོ་བོས་བོད་ཀྱི་
དྲའི་རིག་གནས་ཀྱི་ནང་དོན་སྤྱི་ཁོག་ཙམ་སེམས་ལ་ངེས་ཤིང་། ཁོང་གི་བཀའ་
དྲིན་བསབ་སློད་དང་ཕྱི་རབས་པ་རྣམས་ལ་བོད་ཀྱི་ཁྱད་དུ་འཕགས་པའི་རིག་
པའི་གནས་རྣམས་ངོ་སྤྲོད་ཀྱི་ཕྱིར་ད་ལྟ་ཁོང་གི་དྲ་གཙོར་བཅས་བོད་ཀྱི་པའི་
རིག་གནས་སྐོར་གྱི་བརྩམས་ཆོས་ཤིག་འབྲི་ཁུལ་ཙམ་དུ་མཆིས་པ་སྔ་མོ་ནས་
ཤེས་ལྡན་དག་གི་སྤྱན་ལམ་དུ་འབུལ་རྒྱུའི་རེ་བ་ཡོད། འདིར་པྲ་མཁན་གང་གི་
386



པྲ་དང་པྲ་སྒྲུང་རིག་གནས་ཀྱི་སྐོར་ཅུང་ཙམ་བརྗོད་པ་གཤམ་གསལ། །
པྲ་སྒྲུང་གི་སྒྲུང་པ་སྤྲུལ་སྐུ་ཚེ་སྒྲུབ་ལགས་ཀྱིས་པྲ་སྒྲུང་ཕབ་བཞིན་པ།
དེས་ན་དེང་གི་པྲ་སྒྲུང་འམ་པྲ་གཏེར་སྤྲུལ་པའི་སྐུ་བེ་ཚེ་སྒྲུབ་བམ་སྒུར་རུ་
དཔལ་རྡོར་ནི། ཇི་སྐད་དུ། བློ་གྲོས་དཔལ་གྱི་མིང་མཐའ་འཛིནདམ་པ་ཆོས་
ཀྱི་མངང་དབང་འབྱོར༔ཞེས་སོགས་གནའ་དེང་གི་སྐྱེ་ཆེན་དམ་པ་མང་པོས་
འཁྲུལ་མེད་རྡོ་རྗེའི་ལུང་གིས་ཡང་ཡང་ཟིན་པ་ལྟར། ཤར་གཉན་པོ་གཡུ་རྩེའི་
ཉེ་འདབས་སུ་མགོ་ལོག་ཁང་རྒན་གཡང་སྡེ་ཕྱུག་མོའི་འབྲོག་ཁྱིམ་རྣལ་མ་ཞིག་
སྟེ། ཆོས་ལ་དད་ཅིང་ལས་འབྲས་བརྩི་བའི་ཡབ་བེ་ཆོས་འཕེལ་དང་མ་ཡུམ་
དམེ་ཚང་བཟའ་དགའ་སྐྱིད་གཉིས་ཀྱི་སྲས་སུ་བོད་རབ་བྱུང་བཅུ་དྲུག་པའི་མེ་མོ་
ལུག་གི་གནམ་ལོའི་ཧོར་ཟླ་བདུན་པའི་ཚེས་བཅོ་ལྔའི་ཟླ་བ་ཤར་བ་ན་ངོ་མཚར་
དང་བཅས་སྐུ་འཁྲུངས། དགུང་ལོ་བདུན་གྱི་ཐོག་ནས་སོག་རུ་དམངས་སྒྲུབ་
སློབ་གྲྭ་དང་སོག་རུ་ཞིང་སློབ་ཆུང་སོགས་རིམ་བཞིན་འགྲིམས་པས་ཁོང་གི་རྣམ་
དཔྱོད་དང་བློ་རིག་ལ་དགེ་རྒན་དང་འབྲེལ་ཡོད་འགོ་ཁྲིད་རྣམས་ཀྱིས་བསྟོད་
བསྔགས་ཡང་ཡང་ འཐོབ། དགུང་ལོ་བཅུ་ གཅིག་ སྟེང་ལུང་དཀར་དགོན་
དགའ་ལྡན་ཆོས་འཕེལ་གླིང་གི་དགོན་བདག་བླ་མ། སྤྲུལ་སྐུ་དགའ་ཀུན་ཆོས་
387



འཕེལ་ཚང་དང་སྦྲ་ནག་བླ་མ་ཆོས་བློས་གཉིས་ཀྱིས་ལྷ་རྫས་ཁ་བཏགས་དཀར་
པོ་མགུལ་ལ་བསྐོན་ནས་སྤྲུལ་བའི་སྐུ་འདི་མྱུར་དུ་གྲྭ་བ་བྱེད་དགོས་ཚུལ་སོགས་
གསུངས། ལོ་དེའི་དགུན་ཁ་ལ་རྒྱ་བླ་མ་བྱང་ཆུབ་དཔལ་དང་དཔལ་ཡུལ་བླ་
མགར་སློང་རྣམ་གཉིས་ཀྱིས་ཀྱང་སྤྲུལ་པའི་སྐུ་ཡ་མཚན་པ་ཞིག་འདུག་པས་
ཆོས་སྒོ་ལ་ཞུགས་ན་དོ་འབྲས་ཤིན་ཏུ་བཟང་ཚུལ་སོགས་བཀའ་གསུངས་ནན་
མོ་བབ། དགུང་ལོ་བཅུ་གསུམ་གྱི་སྟེང་སོག་རུ་སློབ་ཆུང་ནས་མཐར་ཕྱིན་དུས་
ཁོང་གི་ཐུགས་ལ་བླ་མ་རྣམ་པའི་བཀའ་དང་ཕ་མ་ཟུང་གིས་རེ་བ་སྐོང་དགོས་
དགོངས་ནས་ལུང་དཀར་དགོན་དུ་ཆོ་འཕྲུལ་སྨོན་ལམ་ཆེན་མོའི་ཚེས་བཅུ་
གསུམ་ཉིན་ཚོགས་གྲལ་དུ་བཞུགས། དེ་ནས་བཟུང་དགོན་པའི་སྒྲིགས་ལམ་
པྲ་སྒྲུང་སྤྲུལ་སྐུ་ཚེ་སྒྲུབ་ཀྱིས་པྲ་ནང་དུ་གཟིགས་པའི་ཇོ་རུ་ཕྲུ་གུའི་སྐབས་ཀྱི་ཉམས།
ཀུན་སྤྱོད་དང་། རྒྱུད་སྡེ་ཆ་ཚང་གི་འདོན་རྟ་དབྱངས་གསུམ་སོགས་ལ་སྦྱང་བ་
ཡང་དག་པར་བྱས། མཁན་རྒན་རིན་པོ་ཆེ་སྟེ་མཚན་ནས་སྨྲོས་ནས་བློ་བཟང་
བསྟན་པ་མཆོག་གི་མདུན་ནས་རྒྱུད་སྡེ་ཆ་ཚང་གི་དབང་ལུང་མན་ངག་དང་
བཅས་དངོས་སུ་གསན། སྒུར་རུ་བླ་མ་ཐུབ་ཚེ་མཆོག་གིས་སྒུར་རུ་བླ་མ་དཔལ་
རྡོར་གྱི་སྤྲུལ་སྐུར་ངོས་བཟུང་ཞིང་ཕྱག་ཡིག་དར་བཅས་གནང་ལ་ཐུན་མིན་སྔ་
388



འགྱུར་རྫོགས་ཆེན་སྙིང་ཐིག་གི་ཆོས་སྐོར་མང་པོ་གསུངས། རྡོ་ཤུག་ཆུང་མཁའ་
འགྲོ་མ་སོགས་ས་དགེ་བཀའ་རྙིང་ཇོ་ནང་སོགས་གྲུབ་མཐའ་རིས་མེད་ཀྱི་བླ་མ་
དགེ་བའི་བཤེས་གཉེན་མང་པོ་བསྟེན་ནས་སྒོ་གསུམ་སྨིན་པར་བྱས་པ་དང་ཆབ་
གཅིག་ཏུ་གེ་སར་པྲ་དབང་སོགས་ཆ་ཚང་བ་ཞུས་ཤིང་། པྲ་སྒྲུབ་རྟགས་ཐོན་
པར་བྱས་ནས་སྤྱན་གྱི་པྲ་སྒོ་ཕྱེས། དེ་ནས་བཟུང་འོད་གསལ་པྲ་ལ་དབང་
འབྱོར་ཏེ། དུས་གསུམ་ལེགས་ཉེས་སྐྱིད་སྡུག་ཐམས་ཅད་མེ་ལོང་ལས་གསལ་
ལྷང་ངེང་མཐོང་ཐུབ་པ་ནི་ད་ལྟ་མངོན་གསལ་རེད། ཁོང་གིས་པྲ་ཕབ་པའི་
མངོན་ཤེས་གསལ་མཐོང་བྱས་པ་བགྲང་གྱིས་མི་ལང་དེ་དཔེར་ན། ཐེངས་
གཅིག་སོག་རུ་མ་ལྕམ་སྐོར་ཆེན་གྱི་རྡོ་རྗེ་དཔལ་དང་ཁོའི་ཕུ་བོ་ཐུབ་གྲགས་
གཉིས་ཁྲིན་ཏུ་ལ་རླངས་འཁོར་ཉོ་རུ་སོང་། སྟབས་མི་ལེགས་པ་ཞིག་ལ་རླངས་
འཁོར་ཡི་གེ་རྫུན་མ་ཞིག་ཡིན་པས་གཉེན་རྟོག་པས་ཁོ་གཉིས་འཛིན་དུ་འོང་
ནས་ཁོ་གཉིས་རླངས་འཁོར་སྐྱུར་ནས་སོ་སོར་བྲོས། ཐུབ་གྲགས་ཀྱིས་ཁོ་ཇི་
ལྟར་བཙལ་ཀྱང་མ་རྙེད་པས། ཐུབ་གྲགས་རང་ཡུལ་དུ་མི་ལོག་ཐབས་མེད་
བྱུང་། ཁོས་ཡུལ་མི་རྣམས་ལ་དོན་དག་ཚང་མ་བཤད་ནས་རྡོ་རྗེ་དཔལ་གྱི་
གཉེན་ཉེ་རྣམས་ཀྱིས་རྡོ་རྗེ་དཔལ་གཉེན་རྟོགས་པས་བཟུང་བའམ་ཡང་ན་ཁོ་
ལ་དོན་དག་ཅི་བྱུང་ཆ་མ་འཚལ། ཉིན་ཞིག་ལ་རྡོ་རྗེ་དཔལ་གྱི་སྲིང་མོ་རྡོ་རྗེ་སྒྲོལ་
མ་དང་ཁོའི་ཕུ་བོ་མི་ཆུང་གཉིས་ཁོང་གི་མདུན་དུ་སླེབས་ནས་པྲ་བརྟག་དགོས་
ཞུས་པ་ལྟར། ཁོང་གིས་པྲ་ཕབ་ཏེ་འོད་གསལ་པྲ་ཡི་གཟུགས་བརྙན་ལྟར་ན་རྡོ་
རྗེ་དཔལ་གསོན་པོ་མིན་ཞེས་གསུངས། དེས་རྗེས་ཟླ་གཅིག་འགོར་རྗེས་ཁོའི་
བེམ་པོ་ཅིན་ཁྲོན་(E }1]）ཞན་གྱི་གློག་ཆུའི་ནང་དུ་བུད། ཡུལ་མི་རྣམས་ཀྱིས་
ངོ་མ་པྲ་བ་ཚེ་སྒྲུབ་ཀྱི་ཁྱད་ཆོས་དེ་ཁྱད་འཕགས་རེད་ཅེས་བསྟོད་བསྔགས་བྱས།
ཉིན་ཞིག་ལ་ལུང་དཀར་དགོན་པའི་ཁྲི་བ་བསྟན་པའི་རྒྱལ་མཚན་གྱི་ཨ་ནེ་རྒན་
མོ་ཞིག་ལ་འཁོར་ལོ་རྩ་ཆེན་ཞིག་ཡོད་པ་རྐུན་མས་ཁྱེར་སོང་བས། ཁྲི་བ་བསྟན་
389



པའི་རྒྱལ་མཚན་དང་སྔོ་ཁོག་སྡེ་བའི་དཔའ་རིས་གཉིས་ཀྱིས་བེ་ཚེ་སྒྲུབ་པྲ་
ཕབ་ཏུ་བཅུག པྲ་བས་མེ་ལོང་གི་གཟུགས་བརྙན་ལ་བལྟས་རྗེས། རྐུན་མ་
ཁྱོད་ཚོས་ངོ་ཤེས་རྙིང་བ་ཞིག་ཡིན་པ་འདྲ། རྐུན་མ་ནུབ་ཕྱོགས་སུ་སོང་ཡོད་
ཀྱང་རྔ་བ་ནས་རྐུན་མ་སྒུགས་དང་དེར་འོང་ནས་འཁོར་ལོ་བཙོང་རྒྱུ་ཡིན་ཁོ་
ཐག་རེད་ཅེས་བཤད། རྔ་ཁོག་ནས་རྐུན་མ་བུད་དེ་བླ་མ་ཚེ་སྒྲུབ་ལ་སྙིང་ཐག་པ་
ནས་བཀའ་དྲིན་ཞུས་ཕྱག་ཕུལ། ཡང་བོད་རབ་རྒྱན་མེ་ཕོ་ཁྱི་ཡི་ལོའི་ཟླ་དགུ་
བའི་ཚེས་ཉེར་གཉིས་ལ། སྐུ་རུ་བླམ་གསང་ལོའི་སྐུ་གདུང་མི་ལོ་བཞི་བཅུ་ནས་
ལྔ་བཅུ་ཙམ་ལ་ ས་འོག་ཏུ་ལུས་པ་ ས་ཕྱོགས་ཙམ་ལས་ས་ གནས་གསལ་ བོ་
གཅིག་གིས་ཀྱང་མི་ཤེས་བའི་དེ་བཙལ་རྒྱུར་རྒྱབ་ཚང་མགོན་པོ་ལྷ་ཆེན་སོགས་
སྒྱུར་རུ་གོང་ཞོལ་གཉིས་ཀྱིས་མི་མང་པོས་གུར་ཕུབ་ནས་སྤྲུལ་ཚེ་སྒྲུབ་ཀྱིས་པྲ་
ཕབ་པས་པྲ་ལས། ཤར་ཕྱོགས་གསེར་གྱི་རི་ནས་སྤྲིན་འཇའ་ཤརཆུ་སྲིན་ནཱ་ག་
རྦ་ཀློང་གཡས་སུ་འཁྱིལབྱང་ཕྱོགས་པདྨའི་རི་ནས་དུང་སྐད་གྲགསལྷོ་ཕྱོགས་
སྐྱ་མོའི་ལམ་ནས་རྒྱལ་མཚན་བསྒྲེངདབུས་ཕྱོགས་ལན་ཛའི་གདན་ནས་ནོར་
བུ་རྙེདརྒྱུན་ དུ་ སྨན་ སྤོས་ དྲི་ བཟང་ ཐུལ༔མགོན་ པོའི་ བླ་ བྱའི་ ལམ་ སྟོན་
བྱེདརུས་ ལ་ གཟུངས་ སྔགས་ རི་ མོ་ བཀྲདེ་ ལན་ བསྟན་ འགྲོའི་ རྒུད་ པ་
གསོའོན་ ཀྱང་ སྡིག་ རྒན་ ལག་ སྔ་ ནཕན་མེད་ མཁའ་ འགྲོའི་ འཁུ་ འཁྲུག་
འབྱུང༔དགེ་འདུན་ལྷ་སྡེ་ནང་མི་མཐུནརྟོགས་ལྡན་ན་ས་ཀ་ག་ཡིས༔གདུང་ལ་
ཁྲུས་གསོལ་བྱས་ན་སེལ༔ཞེས་སོགས་གསུངས་པ་ཅི་བཞིན་བྱུང་དང་འབྱུང་
བཞིན་པས་ཐམས་ཅད་ཧ་ལས་པར་གྱུརགཞན་ཡང་གསོན་པོའི་ཚེ་འདིའི་བྱ་
བ། །གཤིན་པོའི་ཕྱི་མའི་རྣམ་ཤེས། ། སྐྱེ་འཕྲེང་ཚེ་རབ་དུ་མ་སོགས་གསལ་
བར་འཆར་བ་དེ་ལས་ཀྱང་ནད་པ་ལ་པྲ་ཕབ་ན་མཐོང་ཆོས་མྱོང་འགྱུར་གྱི་ཤིན་
ཏུ་གསལ་ལ་དཔེར་ན་ནད་པ་ལ་མཁྲིས་རྡོ་ཡོད་མེད། ཡོད་ན་གྲངས་ཀ་དུ་ཡོད།
མཆིན་པར་སྐྲུན་ཡོད་མེད། ཡོད་ན་གྲངས་དང་ཆེ་ཆུང་སོགས་གསལ་བོར་
390



འཆར་བས་ངོ་མཚར་བའི་གནས་སོ། ཡང་ཨོ་རྒྱན་པདྨས་བོད་ཀྱི་ལྷ་སྲིན་སྡེ་
བརྒྱད་ཐམས་ཅད་དམ་དུ་བཏགས་ནས་དེ་དག་རེ་རེ་ལ་ཡང་བསྟན་འགྲོའི་
གཉེར་ཁ་རེ་གཏད་དེ། འོ་སོགས་རི་དཀར་བཅུ་གསུམ་ཆོས་ལ་དབང་། ཐོད་
སོགས་རི་སྔོན་བཅུ་གསུམ་སྲིད་ལ་དབང་། སྨྲ་སོགས་རིག་ནག་བཅུ་གསུམ་
དམག་ལ་དབང་། མཚོ་ཡི་ཀླུ་སྨན་ནོར་དང་གཡང་ལ་དབང་། ཁྱབ་འཇུག་མེ་
འབར་གཏེར་ དང་ གཏོ་ ལ་ དབང་། བེ་ ཧར་དམར་པོ་སྲོག་དང་ དཀོར་ལ་
དབང་། ཚེ་རང་མཆེད་ལྔ་པ་དང་མོ་ལ་དབང་སོགས་གསུངས་པ་ནང་བཞིན་
ཚེ་རིང་མཆེད་ལྔའི་སྒོ་ནས་པྲ་ཕབ་མཁན་དང་ལྷ་མོ་དབྱངས་ཅན་མའི་སྒོ་ནས་
པྲ་ཕབ་མཁན་སོགས་མང་ཤོས་དང་། གཞན་རང་རང་གི་ཐུན་མིན་ཡི་དམ་གྱི་
སྒོ་ནས་པྲ་འཕབ་མཁན་ཡང་འགའ་རེ་སྣང་། དེ་ལས་ཀྱང་ཚད་མའི་སྐྱེ་བུ་ཆེན་
པོ་འཇུ་མི་ཕམ་ཕྱོགས་ལས་རྣམ་རྒྱལ་རིན་པོ་ཆེས་ཁྱེའུ་བཅུ་དྲུག་ལང་ཚོའི་
ཉམས། དཀར་གསལ་དག་པའི་ཤེལ་འདྲ་བ། ཕྱག་གཡས་ན་རིན་པོ་ཆེའི་
སྒྲོན་མེ་ཐོགས་པ། ཁམས་གསུམ་ས་ལེར་གསལ་བ། གཡོན་ན་དངུལ་དཀར་
གྱི་མེ་ལོང་བསྣམས་པ། སྲིད་གསུམ་ལྷང་ངེར་སྟོན་པ། སྣང་གསལ་པྲ་ཡི་
མངའ་བདགཀུན་གསལ་ཝེར་མའི་རྒྱལ་པོ། རྣོ་མཐོང་འཕྲུལ་གྱི་མངོན་ཤེས་
འཆད་པ། སྣང་སྲིད་ཀྱི་ལེགས་ཉེས་སྟོན་པ། ཤེས་བཞི་མཐོང་བརྒྱུད་ཀྱི་
མངའ་བདག་ཆེན་པོ། མངོན་ཤེས་རིག་པའི་གསང་སྒོ་འབྱེད་པ། སྣང་གསལ་
ཨ་དཀར་འོད་ཀྱི་ཝེར་མ་སེང་ཆེན་འཕྲུལ་གྱི་རྒྱལ་བོ་འཁོར་ཀུན་གསལ་དགྲ་བླ་
ཝེར་མའི་དཔུང་དང་བཅས་པ། ཞེས་གླིང་གེ་སར་རྒྱལ་པོའི་སྒོ་ནས་པྲ་སྒྲུབ་
ཐབས་པྲ་བརྟག་སོགས་མང་དུ་ཡོད་པ་ལས། པྲ་སྒྲུང་ཞེས་པ་དེ་ནས་དར་ལ་བེ་
ཚེ་སྒྲུབ་ཀྱི་པྲ་ཡང་གེ་སར་གྱི་པྲ་ཡིན་པས། དམིགས་བསལ་གྱིས་པྲ་སྒྲུང་ལ་
མཁས། དེར་ཁོང་གིས་པྲ་སྒྲུང་ཕབ་པའི་རིམ་པ་ནི་སྤྱིར་བཏང་གི་པྲའི་གོ་རིམ་
དང་མཐུན་ལ་ཅི་ལྟར་སྦྱངས་ཚུལ་དང་ཕབ་ཚུལ་སོགས་ཞིབ་ཏུ་གཞན་ནས་གླེང་
391



བར་བྱ་ལ། འདིར་༢༠༡༠ལོའི་ཟླ༣ཚེས ༡༢ ཉིན་པེ་ཅིན་དུ་ཁོ་བོས་ཁོང་ལ་
སྒྲུང་གི་སྐོར་པྲ་ཕབ་སྟེ་བཅར་འདྲི་བྱས་པའི་ཚན་པ་ཞིག་སྒྲ་ཐག་ལས་བཤུས་ཏེ་
འདིར་ཡི་གེར་བཀོད་པ་འདི་ལྟར།
ནོར་བུ་དབང་ལྡན། གེ་སར་ལ་དོན་ངོ་མར་དཔལ་རྟུལ་སུམ་ཅུ་ཡིན་
ནམ་བརྒྱད་བཅུ་ཡིན། དེ་གཉིས་ཀྱི་དབྱེ་བ་ཇི་ལྟར་དགར་དགོས། ཧོར་གླིང་
གཡུལ་འགྱེལ་ལས་དཔའ་རྟུལ་སུམ་ཅུ་དང་། ད་ལྟའི་སྒྲུང་བ་མང་པོ་ཞིག་གིས་
བཤད་སྲོལ་ལྟར་ན་དཔའ་རྟུལ་བརྒྱད་བཅུ་ཡོད་པར་བཤད། དེ་ཅི་ཡིན།
ཚེ་སྒྲུབ། དཔའ་རྟུལ་སུམ་བཅུ་དང་བརྒྱད་བཅུའི་དབྱེ་བ་འདི་ལྟར་
དགར་གྱིན་ཡོད། གླིང་གི་ཕུ་ནུ་སུམ་ཅུ་འདི་གླིང་ལ་འབྲེལ་བ་ཡོད་ཅིང་། རང་
གི་གདུང་རྒྱུད་དང་རིགས་རུས་གཅིག་ཡིན་པ་ལ་གླིང་གི་ཕུ་ནུ་སུམ་ཅུའམ་གླིང་
གི་དཔའ་རྟུལ་སུམ་ཅུ་ཡང་ཟེར། ཕུ་ནུ་སུམ་ཅུ་འདི་གླིང་དཀར་སྟོད་ཀྱི་སྐབས་
ཀྱི་གླིང་གི་དམག་དཔོན་རྣམསཡིན། དེ་ནས་ཕྱོགས་བཞི་དགྲ་བཞི་དང་བཅས་
རྫོང་ཆེན་བཅོ་བརྒྱད་དབང་དུ་བསྡུས། སྔོན་གོང་མ་ལྷས་བཀོད་སྒྲིག་བྱས་ཤིང་
སྔོན་ནས་ལས་དབང་ཡོད་པས་བློན་པོ་ཐམས་ཅད་ཡུལ་ཕྱོགས་སོ་སོའི་བློན་པོ་
དང་དཔོན་པོར་བསྐོས་པ་དག་ཕྱིར་དབང་དུ་བསྡུས་ནས་མཇུག་མཐར་དཔའ་
རྟུལ་བརྒྱད་བཅུ་འདུས་ནས་གླིང་གི་དཔའ་བོ་བརྒྱད་བཅུ་ཐམ་པ་བྱུང་། དེ་
རྒྱུད་ཀྱི་གྲུབ་ཆེན་བརྒྱད་བཅུའི་སྐྱེས་མཐའ་ཡིན་ཡང་ཟེར། རྫོང་ཆེན་བཅོ་
བརྒྱད་བླངས་ནས་འདུས་པའི་ནང་ནས་མགོ་གཙོ་ཆེ་བ་བརྒྱད་བཅུ་བྱུང་བ་གྲུབ་
ཆེན་བརྒྱད་བཅུའི་སྐྱེས་མཐའ་ཡིན་ཞིང་
། དཔལ་རྟུལ་སུམ་ཅུ་འདི་གླིང་དཀར་
སྟོད་སྐབས་ཀྱི་གླིང་ཚང་གི་དམག་དཔོན་དག་ཡིན་ལ། གླིང་གི་ཕུ་ནུའམ་
དཔའ་རྟུལ་སུམ་ཅུ་ཞེས་པ་གླིང་གི་སྐབས་ཀྱི་རེད། དཔའ་རྟུལ་བརྒྱད་ཅུ་ནི་
ཕྱིས་ཀྱི་རྒྱལ་ཁབ་རྣམས་བླངས་ཚར་རྗེས་བྱུང་བ་རེད།
ནོར་བུ་དབང་ལྡན། སྤྱིར་སྒྲུང་ལ་རྫོང་ཆེན་བཅོ་བརྒྱད་ཡོད་ཟེར་ཡང་ད་
392



94
ལྟ་ཞིབ་འཇུག་བྱེད་མཁན་ཚོའི་བཤད་པ་ལྟར་ན་གེ་སར་ཀྱི་སྒྲུང་གི་ཆེས་སྔ་མ་ནི་
འཁྲུངས་རབ་མེ་ཏོག་ར་བ་དང་ཧོར་གླིང་གཡུལ་འགྱེལ། དམྱལ་གླིང་རྫོགས་པ་
ཆེན་མོ་སོགས་སྒྲུང་སྣ་འགའ་ལས་མེད། དེ་ན་ཁྱོད་ཀྱི་པྲའི་ནང་དུ་བབས་པ་
ཡིན་ན་སྒྲུང་སྔ་ཤོས་གང་དག་རེད། །
ཚེ་སྒྲུབ། ངའི་པྲའི་ནང་དུ་འདི་འདྲ་གསལ། ཁྱད་པར་ཡོད་པ་དང་
གཟབ་ནན་བྱེད་དགོས་པ་ཞིག་ཡོད་པ་ནི་སྒྲུང་གི་མིང་སོགས་ནང་དུ་འཆར་མི་
ཐུབ་ན་ཡང་། ངའི་པྲའི་ནང་དུ་ཐོག་མར་གེ་སར་ལྷ་ནས་བབས་པ། ཨ་མ་
འགག་མོ་འདི་འགག་ནས་གླིང་ལ་ཡོང་པ། དེ་ནས་གླིང་ནས་ཇོ་རུ་འཁྲུངས།
ཇོ་རུ་འཁྲུངས་ནས་རྨ་སྨད་ལ་བདའ་བ། དེ་དུས་གླིང་འདི་ཁ་འཐོར་ཞིག་རེད།
ཁ་འཐོར་འདི་གཙོ་བོ་སྡེ་བ་ཁ་འཐོར་མིན་ཡང་ས་ཆ་འདི་ཁ་འཐོར་ཞིག་རེད།
ལ་ལུང་དང་རི་ཆུས་ཆོད་པས་ཕན་ཚུན་སྟབས་མི་བདེ་བར་འདུག གླིང་འདི་རྨ་
སྟོད་ནས་རྨ་ཁོག་ལ་ཐོན་ནས་སྡེ་བ་གཅིག་སྒྲིལ་ཞིག་ཏུ་གྱུར། དེ་མིན་ཚེ་གླིང་
འདི་ལ་ལུང་བས་བར་ཆོད་ཡོད། རྨ་སྟོད་ལ་ཡོང་ནས་གཅིག་སྒྲིལ་ཏུ་ཆགས་
ཤིང་འབྲོག་སྡེ་ཞིག་ཏུ་ཆགས། དེ་མིན་སྔོན་ཆད་གླིང་འདི་རོང་བའི་རྒྱུད་ཅིག་
རེད། གླིང་འདི་ཁ་འཐོར་ཡིན་ཞིང་རྨ་ཁོག་ཏུ་ཡོང་ནས་སྡེ་བ་ཞིག་ཏུ་ཆགས་
ནས་སྐད་བརྒྱག་དགོས་ན་གོ་ཤིང་། དམག་ལ་འགྲོ་དགོས་ན་སྡེ་བ་གཅིག་སྒྲིལ་
ཞིག་ཏུ་གྱུར། སྤྱིར་བཤད་ནས་སོང་ན་རྫོང་ཁག་དང་རྫོང་དྲིལ་གང་ཡོད་ཅེས་
དྲིས་ཚེ། ད་ལྟའི་མིང་དང་མི་འདྲ་བ་འགའ་ཡོད། པྲའི་ནང་ནས་མུ་མཐུད་དུ་
བལྟས་སོང་ན་མི་རིགས་གང་ཞིག་ལ་ས་ཆ་གང་ནས། ཕྱོགས་གང་ནས་མི་
གྲངས་ཅི་འདྲ་ལ་བརྒྱབ་པ། གཡུལ་བཤམས་ཚུལ་ཅི་འདྲ་ཡིན་པ། མིའི་
ཚུགས་ཀ་བཅའ་ལག་བཅས་ཀྱི་ཆ་ལུགས་བཤད་པ་ལས་མིང་ནས་འཛིན་མི་ཐུབ་
ནི་མང་གི། དེ་རྗེས་རྟ་རྒྱུག་རྒྱལ་འཇོག་ནས་མགོ་བཟུང་སྟེ་གླིང་གི་རྟ་རྒྱུག་བྱས་
ནས་རྟ་རྒྱུག་རྒྱལ་འཇོག་ལས་ཇོ་རུ་ཁྲིར་འཁོད་ནས་གླིང་དཀར་གྱི་ཡུལ་ལ་
2 ...
393



གསར་བ་མང་བོ་བྱུང་། གླིང་དཀར་གྱི་དམག་གི་གྱོན་པ། གླིང་དཀར་གྱི་ས་
བབས་དང་གླིང་དཀར་གྱི་འཚོ་བའི་འགྲོ་ལུགས་སོགས་བཙུགས་ནས་གླིང་འདི་
མགོ་སྔ་ཡོད་པ་ཞིག་གྱུར། གླིང་འདི་གཅིག་གྱུར་ཞིག་ཏུ་ཆགས་
ནོར་བུ་དབང་ལྡན། ཨ་སྟག་ལྷ་མོ་འདི་ཁོང་གི་སྐུ་ཚེ་སྟོད་ཀྱི་མཛད་པ་
ཡིན་ནམ། སྐུ་ཚེ་སྨད་ཀྱི་མཛད་པ་རེད། །
སྒྲུང་བ། ཨ་སྟག་ལྷ་མོ་ནི་སྐུ་ཚེ་སྟོད་ཀྱི་མཛད་པ་རེད། ཨ་སྟག་ལྷ་མོ་
མོའི་བྱ་བ་སྐུ་ཚེ་སྟོད་ལ་ཨ་སྟག་ལྷ་མོ་གྲོགས་སུ་བཀུག་ནས་བདུད་ལག་བཙན་
དམ་ལ་བཏགས་ནི་རེད། ཐ་མར་ཨ་སྟག་ལྷ་མོའས་སྐུ་ཚེ་སྨད་དུ་གླིང་ལ་ཞབས་
ཞུ་ཆེན་པོ་བསྒྲུབ། གེ་སར་རྒྱལ་བོའི་སྐུ་ཚེ་སྟོད་གྱི་གདུལ་བྱ་ཨ་སྟག་ལྷ་མོ་གྲོགས་
སུ་བཀུག་པ་དེ་རེད། ལོ་བཅུ་གསུམ་བཅོ་ལྔ་གེ་སར་དམག་ལ་སོང་དུས་ཨ་སྟག་
ལྷ་མོ་ངོ་ཤེས་ནས་གྲོགས་སུ་བཀུག ། ཐ་མར་ཨ་སྟག་ལྷ་མོ་བྱ་བ་དམག་དཔོན་
ལ་བསྡད་ནས་སྐུ་ཚེ་མཇུག་མ་རྫོགས་བར་དུ་གླིང་གི་བྱ་བ་བསྒྲུབས། །
ནོར་བུ་དབང་ལྡན། གེ་ སར་གྱི་གངས་རི་ཤེལ་རྫོང་བླངས་པའི་ རྒྱུ་
མཚན་ནི་ཁྱོད་ཀྱི་དྲའི་ནང་དུ་ཚུལ་ཅི་ལྟར་རེད། དེ་ཁོའི་དུས་ནམ་ཚོད་ཅིག་ལ་
བླངས་པ་རེད། ཧོར་གླིང་གཡུལ་འགྱེལ་ཀྱི་རྗེས་ཡིན་ནམ་ཡང་ན་ནམ་ཚོད་
ཅིག་ལ་རེད།
ཚེ་སྒྲུབ། གངས་རི་ཤེལ་རྫོང་འདི་གླིང་གིས་རྫོང་ཁག་མང་པོ་ཞིག་ལ་
འཁྲུགས་པ་བརྒྱབ་བརྒྱབ་པའི་རྗེས་ཙམ་ལ་ཕབ་པ་ཞིག་རེད། དེའི་སྐབས་སུ་
གངས་རིན་པོ་ཆེ་ལ་བརྒལ་ཞིང་ཁ་ཆེ་ཡི་གྱོན་པ་མནབས། མགོ་རས་ནག་པོས་
ལྕེད་པ་དང་ལྔ་རིང་པོ་གྱོན་པ། སྨྲ་ར་ཅན། ད་ལྟའི་པ་ཅི་སན་ཐན་གྱི་ཡུལ།
གངས་རི་བརྒལ་པའི་ཕར་ནང་ན་ཡོད་ནི་རེད། གླིང་གི་གངས་རི་ཤེལ་རྫོང་
འདི་ཤེལ་ གྱི་ གཏེར་ཁའི་གནས་ཡིན་པ། གངས་རི་ཤེལ་རྫོང་ཕབ་པའི་རྒྱུ་
མཚན་གཙོ་བོ་ནི་འཛམ་བུ་གླིང་གི་འཁྱག་རོམ་གྱི་རྩ་བ་ནི་གངས་རིན་པོ་ཆེ་ཡིན་
394



ལ། འཛམ་གླིང་གི་འཁྱག་རོམ་ཆེས་ཆེ་ས་ཡིན་རྐྱེན། དེ་ནས་རིན་པོ་ཆེའི་
གཏེར་ཁ་བླངས་ཚེ་ས་ཆའི་དྲོད་གྲང་ལ་བར་ཁྱད་ཆེ་བས། ཁོང་རིགས་ཀྱིས་
གཏེར་བླངས། བྱིན་གྱིས་རླབས་ནས་འཛམ་གླིང་གི་ཆ་རྐྱེན་དོ་མཉམ་ཤིང་
འཇིགས་པ་ཐམས་ཅད་བསྙོམ་ནས་ཞི་བདེ་ཆེད་དུ་གངས་རིན་པོ་ཆེ་ནས་ཤེལ་
གྱི་གཏེར་ཁ་བླངས། གཙོ་བོ་བོད་ལ་ཤེལ་གྱི་གཏེར་ཁ་གདན་དྲངས། དེའི་
ནང་སྒོས་སུ་འཛམ་བུ་གླིང་འདིའི་དུས་བཞི་འབྱུང་བཞིའི་འཇིགས་པའི་མགོ་
མནན་ནས་གངས་རིན་པོ་ཆེ་ནས་ གཏེར་ཚུར་ལེན་རྒྱུ་རྣམས་ཚུར་བླངས་
ཕར་འཇོག་རྒྱུ་རྣམས་ཕར་བཞགམི་རིགས་དེའི་རིགས་ཁ་ཆེ་མི་རིགས་ཡིན་པ་
འདྲ། མི་རིགས་དེའི་རྣམས་ཀྱི་མགོ་མ་མནན་ཚེ་མི་རིགས་དེས་འཛམ་བུ་གླིང་
ལ་འཚེ་བ་བྱེད་ལ་མི་རིགས་ནག་ཕྱོགས་པ་ཞིག་རེད། དེ་ནི་ཆེས་རྒྱང་བསྐྱོད་ཀྱི་
དམག་རེད། སྐབས་དེར་གངས་རི་བརྒལ་ནས་ཕར་ལ་དམག་གྱིས་རྒོལ་བ་དང་
སྔོན་ཁ་ཚེ་ཡུལ་གྱི་དམག་གིས་བོད་ལ་དམག་བརྒྱབ། ལྷ་སའི་ཕྱོགས་ལ་དམག་
ཐོན་ནས་ས་ཆ་བཟུང་ནས་ཚོང་བ་ཡང་ཡོད། དེ་ནས་གླིང་གི་དམག་བརྒྱབ་
ནས་གངས་རིན་པོ་ཆེའི་ས་མཚམས་ནས་ས་ཐོ་བརྒྱབ། གླིང་གི་ཆེ་སྡུག་པའི་ས་
ཞིག་ཡིན། གླིང་གི་དམག་ཆེས་རྒྱང་དུ་བསྐྱོད་པའི་དམག་རེད། (གངས་རི་
དེ་གངས་རིན་པོ་ཆེ་ལ་གོ་བ་ཨེ་རེད) ད་ལྟའི་ཆ་ལུགས་འདི་དེད་ནས་སོང་ན་པ་
ཁེ་སི་ཐན་གྱི་ས་ཆ་དེར་དམག་བརྒྱབ་ནས་མི་ཆོག་ལོ་གཅིག་གཉིས་ལ་གླིང་གི་
དཔོན་པོ་དང་ བློན་པོ་ཚོའི་དེ་ནས་ ས་ཆ་བཟུང་ནས་ ལྷ་ ཁང་དང་ཕོ་བྲང་
བཞེངས་པ་སོགས་བྱས། དེའི་མཚམས་ནས་ཡང་མ་ཐུབ་པར་ཕྱིར་ལོག ( ད་
སྐབས་ལ་དྭགས་རྒྱལ་རབས་ཞེས་ལ་དྭགས་ས་ཆར་འདི་བོད་མང་ལ་ཡུལ་དེར་
ཀེསྨིར་ཞེས་པ་ཡིན་ལ་དེར་ཡང་གེ་སར་གྱི་སྒྲུང་དར) ལ་དྭགས་དེའི་གངས་ཀྱི་
ཕར་ནང་ཞིག་ཨེ་རེད། གངས་ཀྱི་ཕར་ནང་དུ་བུད་དང་ནི་ཨེ་རེད། (བུད་
དང་ནི་རེད། བོད་དེའི་ན་ཡོད་ནི་རེད། དེའི་དུས་སུ་བཟུང་ནི་ཡིན་རྒྱུ་རེད།)
395



དེ་དུས་སུ་གླིང་གི་ས་ཆ་དེ་བཟུང་ནས་ཡུན་རིང་ཞིག་ལ་བསྡད་ནི་རེད། རྒྱལ་ས་
ཡང་བཟུངཆེས་རྒྱང་བསྐྱོད་ཀྱི་དམག་ཡང་དེ་རེད། (ཡུལ་དེ་ད་ལྟ་པ་ཁེ་སི་
ཐན་དང་ཧིན་རྡུ་གཉིས་ཀྱི་བར་ན་ཡོད་ནི་རེད། ) དེ་ཆེས་རྒྱང་བསྐྱོད་ཀྱི་དམག་
རེད། དེ་གླིང་གི་སྐབས་སུ་རེད། ཁ་ཆེ་ས་ཆ་ཡིན་རྒྱུ་རེད། ཕར་བུད་ཚེ་
དམའ་སའི་ས་ཆ་ཞིག་ཡིན་ནི་རེད། ལམ་ནས་ཤིན་ཏུ་ལྟོགས་འཁྱག་གྲང་
གསུམ་ཞིག་ཡིན་རྒྱུ་རེད། ཁོ་ཚོའི་ཚུར་བཙན་འཛུལ་བྱས་ནས་ཚུར་ལྷ་སར་
ཐོན་དང་ནི་རེད། ལྷ་ས་ཐོན་ནས་བརྒྱབ་པ་དང་། དེ་ནས་བོད་ཚོས་བརྒྱབ་
ནས་ཕར་ནང་ལ་ཕུད་ཅིང་རྒྱལ་ས་དང་བཅས་བཟུང་ནས་རང་གི་སྲིད་ཡང་
བཙུགས་དང་ནི་རེད། དེ་ལོ་མང་པོ་བཟུང་། ཐ་མ་ཉམས་སོང་ནི་རེད། །
ལྔ། དག་སྣང་གི་སྒྲུང་།
—དག་སྣང་གི་སྒྲུང་པ་བསྟན་འཛིན་གྲགས་པའི་གནས་ཚུལ་དང་སྦྱར་
ནས་བཤད་པ།
དག་སྣང་གི་སྒྲུང་ནི་གཏེར་སྒྲུང་ལས་གྱེས་པའི་སྒྲུང་གི་རིགས་ཤིག་ཡིན་
ཏེ། དེ་ལ་གཏེར་སྒྲུང་གི་ཁྱད་ཆོས་ཅི་རིགས་འཛོམས་ན་ཡང་། གཏེར་སྒྲུང་
དང་དབྱེ་བ་ཡོད། ཐོག་མར་ད་ལྟ་འབོད་བཞིན་པའི་གཏེར་སྒྲུང་ངམ་དགོངས་
གཏེར་བྱ་བ་ནི་དངོས་པོའམ་རྫས་ཀྱིས་ཚུལ་གྱིས་ཐོན་པའི་ས་གཏེར་རམ་རྫས་
གཏེར་ལྟ་བུ་མ་ཡིན་པར། ཁོང་རང་ཉིད་ཀྱི་དགོངས་པའམ་སེམས་ཏེ་ཆོས་
ཉིད་དགོངས་པའི་ཀློང་ནས་གཏད་རྒྱ་གྲོལ། དེ་སྔོན་ཆད་གུ་རུ་པདྨ་འབྱུང་
གནས་དང་ཡེ་ཤེས་མཚོ་རྒྱལ། ལྷ་ལྕམ་མན་ར་བ། ཡང་ན་གེ་སར་རྒྱལ་པོ་ལ་
སོགས་པས་རྒྱལ་བློན་རྗེ་འབངས་སམ་དཔའ་རྟུལ་དྭངས་སྨན་ལ་མ་འོངས་པ་
ན་རྣམ་ཐར་གྱི་ཚན་པ་འདི་ཁྱོད་ཀྱིས་ཤོད་དགོས་ཞེས་དགོངས་པའི་ཀློང་ལ་
གཏད་རྒྱ་བཏབ། བྱིན་གྱིས་བརླབས། རྗེས་སུ་རྒྱལ་བློན་རྗེ་འབངས་ཉེར་ལྔ་
396



སོགས་གཏེར་སྟོན་གྱི་ཚུལ་དུ་བྱོན་ནས་གློ་བུར་དུ་ནམ་མཁའི་ཁམས་སུ་འཇམ་
དཔལ་ཐིག་ལེ་ཡི་ཚུལ་དུའམ་ཡང་ན། རྨི་ལམ་གྱི་སྣང་བར་བྱས་པའམ། ཡང་
ན་ནམ་མཁའི་ཁམས་སུ་ཡེ་ཤེས་ཀྱི་མཁའ་འགྲོ་མའམ་དཔའ་རྟུལ་རིགས་ཀྱིས་
བརྡ་ཡིག་གི་ཚུལ་དུ་གཏེར་སྟོན་ལ་བཤད། དེར་བརྡ་ཡིག་རྟོགས་པས་གཏེར་
སྟོན་གྱིས་འདོན་བྱའི་གཏེར་ཆོས་དགོངས་པའི་ཀློང་ནས་སྤྱན་དྲངས་ནས་ཡོང་
བར་བཤད་པ་ལ་དགོངས་གཏེར་ཞེས་བྱ། །
དག་སྣང་གི་སྒྲུང་ནི་དགོངས་གཏེར་དང་རིགས་མཐུན་པའི་སྒོ་ནས་
བཏགས་པ་ཡིན། དེ་ཡང་འདི་ལྟར་ཏེ། འོད་གསལ་གྱི་ཏིང་ངེ་འཛིན་ཤིན་ཏུ་
བརྟན་པ་མེད་ན་དགོངས་པ་ཞེས་པ་མ་ཚང་སྟེ། གཏེར་དུ་སྦ་ས་མེད། དེར་
བརྡ་ཡིག་བསྟིམ་ནས་རྒྱས་བཏབ་པའི་གཏེར་རྒྱ་བསྡམས་པ་སྔོན་སོང་མེད་ན་
གཏེར་ཞེས་པ་མ་ཚང་སྟེ། ཕྱིས་འདོན་རྒྱུ་མ་མཆིས་པས་ཟུར་དང་པ་ཡོད་ཀྱང་།
ཕྱི་མ་མེད་པ་དག་སྣང་གི་ཆོས་སྡེ་ལྟ་བུ། །ཞེས་འབྱུང་པ་བཞིན་དང་། ཡང་
འོད་གསལ་གྱི་ཏིང་ངེ་འཛིན་ཤིན་ཏུ་བརྟན་པ་ཡོད་ཀྱང་ས་གཏེར་ལྟར་ཟང་
ཟིང་གི་དངོས་པོ་འདོན་རྒྱུ་མེད་ལ་བརྡ་ཡིག་བསྟིམ་ནས་རྒྱས་བཏབ་པའི་གཏེར་
རྒྱ་བསྡམས་པའང་མེད་པ་ལ་དག་སྣང་གི་གཏེར་བྱའོ། །འགའ་ཞིག་ལ་བསྙེན་
སྒྲུབ་གྱི་རྟགས་སུ་བརྡ་ཡིག་གི་སྣང་བ་འཆར་བའང་ཡོད་དེ། དེ་དག་ཀྱང་
གཏད་རྒྱའི་མཐུ་ལས་བྱུང་བ་མིན་པས་མི་བརྟན་པས་བརྡ་དོན་འགྲོལ་རྒྱུ་མེད་
དོ། །ཞེས་པ་བཞིན་དེ་ནི་སྔོན་ཆད་གཏད་རྒྱས་བཏབ་པ་ཞིག་མ་ཡིན་ལ།
འདི་འདོན་དགོས་པར་གུ་རུ་རིན་པོ་ཆེས་བཀའ་བསྒོ་བྱས་པ་ཞིག་ཀྱང་མ་ཡིན་
པར། ཁོ་གཏེར་སྟོན་རང་ཉིད་གླིང་དུས་ཀྱི་མི་ཡིན་ཕྱིར། དེ་དུས་ཀྱི་གནས་
རྡོ་གྲུབ་ཆེན་ཀུན་
] 《 ལས་འཕྲོ་གཏེར་རྒྱུད་ཀྱི་རྣམ་བཤད་ཉུང་གསལ་ངོ་མཚར་རྒྱ་མཚོ། 》
བཟང་འཇིགས་མེད་བསྟན་པའི་ཉི་མས་བརྩམས། ཤོག་ངོས་༡༧༠ལ་གསལ།
397



ཚུལ་རྣམས་སྔོན་གནས་རྗེས་དྲན་གྱི་ཚུལ་དུ་དག་པའི་སྣང་བ་ལ་ངམ་ངམ་
ཤུགས་ཀྱིས་ཤར་ཡོང་བ་ཞིག་ཡིན་ཏེ། དཔེར་ན་གླིང་དུས་སུ་དམག་ལ་ཅི་ལྟར་
ཆས་ཚུལ། རྫོང་ཅི་ལྟར་ཕབ་ཚུལ། དྭངས་སྨན་གྱིས་དཔའ་རྟུལ་དགྲ་འདུལ་
བའི་ལམ་ལ་ཅི་ལྟར་བརྫངས་ཚུལ་སོགས་ཇི་བཞིན་ སེམས་ལ་ཤར་བ་དེའོ།
གལ་སྲིད་དེ་དུས་ཀྱི་གང་ཟག་ཁྱད་པར་བ་ཞིག་མིན་ཚེ་དག་པ་ཡེ་ཤེས་ཀྱི་སྣང་བ་
དེ་ཤར་རྒྱུ་མི་སྲིད། དེ་བཞིན་དུ་ཁོ་ལ་རང་བཞིན་གྱིས་དག་པ་རབ་འབྱམས་ཀྱི་
སྣང་བ་ཤར་དུས་ ཕྱིའི་སྣང་བ་སྣོད་ཀྱི་འཇིག་རྟེན། ནང་གཡོ་བ་བཅུད་ཀྱི་
སེམས་ཅན་བཅས་འཁོར་འདས་ཐམས་ཅད་དག་པ་རབ་འབྱམས་ཀྱི་སྣང་ངོར་
ཤར་ནས་ཐམས་ཅད་བླ་མ་གེ་སར། ཡི་དམ་གེ་སར། མཁའ་འགྲོ་གེ་སར་ཏེ་
བརྩེགས་གསུམ་གྱི་རང་བཞིན་ཅན་དུ་ཤར་ཏེ། འོ་འདི་ཐམས་ཅད་དེ་དུས་
གླིང་དུས་ཀྱི་ཧོར་གླིང་གཡུལ་འགྱེད་བྱས། འཇང་གླིང་གཡུལ་འགྱེད་བྱས་
སོགས་དག་པའི་སྣང་བ་ལ་ཤར། དེ་ཡང་༢༠༠༤ལོར་བོད་ཀྱི་གླིང་སྒྲུང་གི་ཆེད་
མཁས་རྒན་ནོར་སྡེ་ལགས་ཀྱིས་མཚམས་སྦྱོར་བྱས་པ་བཞིན། ཁོ་བོས་ཡུལ་
མགོ་ལོག་གཅིག་སྒྲིལ་རྫོང་ནས་ཡིན་པའི་སྒྲུང་པ་བསྟན་འཛིན་གྲགས་པ་ལགས་
ལ་བཅར་འདྲི་སྔ་གཞུག་ལོ་གསུམ་ཙམ་ལ་བགྱིས་སྐོར་གོང་དུ་བཀོད་པ་བཞིན།
ཐོག་མའི་དུས་སུ་བལྟས་པ་ཙམ་གྱིས་ཁོང་གི་སྒྲུང་དེ་དགོངས་གཏེར་ཡིན་པའི་
སྣང་བ་སྟེར་ཏེ། ཁོང་གི་དགོངས་པའི་ཀློང་ནས་བརྡོལ་བའི་གཏེར་ཆོས་རྣམས་
ཇི་བཞིན་ཡི་གེར་ཕབ་པ་ལྟར་དུ་སྣང་། ཡིན་ནའང་། དེའི་རྗེས་ཁོ་བོས་བསྟུད་
མར་ཉིན་འགའི་རིང་ལ་ཁོང་དང་འཚོ་བ་མཉམ་རོལ་གྱིས་ཁོང་གི་སྒྲུང་བྲི་བའི་
རྒྱུད་རིམ། སྒྲུང་བྲི་དུས་ཀྱི་གནས་ཚུལ། འཚོ་བའི་སྤྱོད་ལམ། ཁོང་གིས་ཕབ་
པའི་སྒྲུང་ཡིག་བཅས་ལ་ཞིབ་པར་བརྟག་དཔྱད་བགྱིས་པ་མ་ཟད། ཁོང་ལ་རྒྱུས་
ཡོད་པའི་སྒྲུང་པ་དང་མཁས་པ་དག་ལ་ཡང་བཅར་འདྲི་བྱས། མཇུག་མཐར་
ཁོང་གི་སྒྲུང་ནི་དག་སྣང་གི་སྒྲུང་ཡིན་པར་སྒྲུབ་བྱེད་དང་བཅས་པ་རྙེད་དོ། །
398



དག་སྣང་གི་སྒྲུང་པ་བསྟན་འཛིན་གྲགས་པ་ལགས་ཀྱིས་སྒྲུང་ཕབ་བཞིན་པ།
ཁོང་གི་སྒྲུང་ནི་དགོངས་གཏེར་བཞིན་ཡི་གེར་ཕབ་ན་ཡང་། མང་ཆེ་བར་བརྡ་
ཡིག་མེད་ལ། རྨི་ལམ་དང་རྟེན་འབྲེལ། རྟགས་མཚན་མ་བཅས་ལ་བརྟེན་
ནས་སྔོན་གནས་རྗེས་དྲན་ཚུལ་གྱིས་ཕབ་པ་ཞིག་ཡིན། ཁོང་གི་བསམ་བློའི་
ནང་དུ་འཇིག་རྟེན་གཉིས་ཡོད་ལ། གཅིག་ནི་འདིར་སྣང་གི་ཀུན་རྫོབ་ཀྱི་
འཇིག་རྟེན་དང་གཅིག་ནི་དག་པ་ཡེ་ཤེས་ཀྱིས་སྣང་བའི་འཇིག་རྟེན་ནོ། །ཁོང་
གིས་རྒྱུན་དུ་མཐོང་ཐོས་ཀྱི་ཡུལ་དུ་གྱུར་བའི་འཇིག་རྟེན་འདིའི་སྣང་ཚུལ་ཐམས་
ཅད་སེམས་ཀྱི་དག་པ་ཡེ་ཤེས་ཀྱི་འཇིག་རྟེན་མཚོན་བྱེད་ཀྱི་བརྡ་རུ་གོ་ཕྱིར།
ནམ་རྒྱུན་གྱི་རྨི་ལམ་མམ། རང་བྱུང་གི་སྣང་ཚུལ། གྲོགས་དང་རྐྱེན་ལ་འཕྲད་
པ། གཞན་པའི་སྤྱོད་ལམ་སོགས་པ་ཐ་དག་སྒྲུང་དང་འབྲེལ་བའི་སེམས་ཀྱི་
དག་པ་ཡེ་ཤེས་ཀྱི་འཇིག་རྟེན་དེ་མཚོན་པ་ལས་གཞན་ཅི་ཡང་མ་ཡིན། བསྟན་
འཛིན་གྲགས་པ་རང་གིས་གསུངས་ཚུལ་ལ། རང་ཉིད་ཀྱིས་སྒྲུང་འབྲི་བའི་
སྐབས་སུ་བརྩེ་གཅིག་གིས་གསོལ་བ་བཏབ། ཁ་ཡིག་དེ་ལས་སླ་བོར་སེམས་ལ་
དྲན་རྒྱུ་དཀའ། ཡང་ན་རྐྱེན་ཁྱད་པར་བ་ཞིག་ལ་བརྟེན་པའམ་ཡང་ན་རྨི་ལམ་
གྱི་ངོགས་སུ་སྒྲུང་དེའི་ཁ་ཡིག་དྲན་རྗེས། ཕྱི་ཉིན་གེ་སར་གྱི་གསོལ་ཁ་བཏོན་ཇ་
399



མཆོད། དེའི་ནང་དོན་མདོར་བསྡུས་ལྡེབ་མ་བཞི་ལྔ་ཙམ་གྱི་ཁོངས་སུ་བྲི། དེ་
བྲིས་ཚར་རྗེས་ནམ་རྒྱས་པར་བྲི་བསམ་ཡང་བྲི་ཐུབ་པ་ལྟ་བུར་སྣང་། རྟེན་
འབྲེལ་ཁྱད་པར་བར་མ་བརྟེན་པར་བྲི་རྒྱུར་མི་འབྱུང་། ཞེས་པ་བཞིན།
ཁོང་གིས་སྒྲུང་བྲི་དུས་ཐོག་མར་རྨི་ལམ་སོགས་རྐྱེན་དུ་བྱས། དེ་ནས་
སྒྲུང་དེའི་བསྡུས་དོན་ཞིག་ཤར་མར་བྲི། བསྡུས་དོན་དེ་བྲིས་རྗེས་ནམ་སྒྲུང་དེ་
རྒྱས་པར་གཏོང་བསམ་དེ་དུས་བྲི་ཆོག་པ་ཞིག་ཡིན་འདུག དག་སྣང་གི་སྒྲུང་
ཞེས་ པ་ ཅི་ ལྟར་ ཡིན་ ཚུལ་ དང་ ཅི་ ལྟར་ ཕབ་ ཚུལ་ སྐོར་ ལ་ ཁོ་ བོས་ སྤྱི་
ལོ༢༠༠༤ནས་༢༠༠༥ལ་སྔ་ཕྱིར་ཐེངས་གཉིས་ཙམ་ལ་སྒྲུང་པ་བསྟན་འཛིན་
གྲགས་པ་ལགས་ལ་བཅར་འདྲི་བྱས་པ་སྒྲ་ཐག་ལ་བླངས་ཤིང་། དེ་ཉིད་སླར་ཡི་
གེར་བཀོད་པ་གཤམ་གསལ།
༡ སྒྲུང་ ཐོག་མར་བྲི་བའི་དུས་ ཀྱི་ གནས་ཚུལ་ སྐོར། དེ་ཡང་ཁོ་བོ་
དགོན་པར་ཡོད་དུས་དགོན་པའི་སྒྲིག་ཁྲིམས་ཀྱི་སྟབས་ཀྱིས་སྒྲུང་སོགས་བྲི་མི་
རུང་ལ། ས་བསྟོད་ཀྱི་རིགས་སོགས་རྐྱང་རྐྱང་བྲི་ཁུལ་བྱས། སྤྱིར་ན་ཆུང་དུས་
ནས་བྱིས་པ་ཚོ་དང་མཉམ་དུ་རྩེད་མོར་རོལ་དུས། གླིང་གི་བྱེད་ལུགས་འདྲ་
དང་དཔེར་ན་རྒྱབ་ལུང་བརྐོ་བའི་སྲོལ་དང་ཕོ་བྲང་བཞེངས་ཁུལ་བྱས་པ་སོགས་
རྩེ་རྒྱུར་ཧ་ཅང་དགའ། ཡང་སྨྱུག་མའི་མདའ་གཞུ་བྱས་ཏེ་གྲོ་བུ་སོགས་ཀྱིས་
མདའ་སྒྲོ་བྱས། དེ་ལྟར་རྩེད་མོར་རྩེ་བ་རྣམས་བྱིས་པའི་རོལ་རྩེད་ཁོ་ན་རེད་
སྲིད་ཀྱང་། ད་ལྟ་འདང་བརྒྱབ་ཚེ་དེ་དག་རང་གི་བག་ཆགས་རེ་ཨེ་ཡིན་སྙམ།
དེ་ནས་ཡི་གེ་བྲི་རྒྱུར་ཧ་ཅང་དགའ་ལ། ཡི་གེ་མ་ཤེས་ཀྱང་གློག་གཡིའི་དཀྱིལ་གྱི་
སྣག་སྨྱུག་བཀོལ་ཏེ་རྡོ་ཐོག་སོགས་ལ་ཡི་གེ་འབྲི་ཁུལ་བྱས། མེ་རུས་སྐྱིད་བུའི་
ངོས་སུ་བྲིས་པས་ཕ་མས་གཤེ་གཤེ་བཏང་། ཡི་གེ་མི་ཤེས་ཀྱང་ཡིག་མ་རིས་ལྟ་
བུ་རྒྱུན་དུ་བྲི། ཁ་བ་བབས་རྗེས་ཁ་བའི་ངོས་ལ་ཡི་གེ་འབྲི་ཁུལ་བྱས། ཆུང་
དུས་ནས་གླིང་གི་སྐྱེས་རྒྱུད་དྲན་པ་ནི་ཐར་ཐོར་བྱུང་ཡང་མགོ་མཇུག་ཆ་ཚང་
400



ཞིག་མ་བྱུང་། དེ་ནས་དགོན་པའི་གྲྭ་བ་( ཕལ་ཆེར་ལོ་བདུན་བརྒྱད་ཙམ་
ཡིན) ཞིག་གི་མདུན་ནས་ཡི་གེ་སྦྱངས། ལོ་བཅོ་ལྔའི་སྟེང་དགོན་པར་ཕྱིན།
( ལྕམ་མདའ་དགོན་ཏེ་ཇོ་ནང་བའི་དགོན་པ)སྦྱོར་དྲུག་སྦྱངས། དེ་སྒོམ་པའི་
སྐོར་ཡིན། ལོ་གསུམ་ལ་བསྡད། གཙོ་བོ་བསྐྱེད་རྫོགས་ཀྱི་ཆོ་གར་གཏོགས།
དེའི་སྐབས་ནས་འདྲ་མིན་སྣ་ཚོགས་བྲི་བར་བརྩམས། ཡི་གེ་འབྲི་ཁུལ་བྱས་
པས་ཉམས་སྤྲོ་པོ་འབྱུང་། དག་ཡིག་དང་སྙན་ངག་གི་སྐོར་སྦྱངས་བ་བྱས་མ་
མྱོང་། དེའི་རྗེས་ནས་ཕྱིར་རང་ཡུལ་དུ་ལོགཁྱིམ་དུ་སྐུ་གསུམ་སྒྲུབ་པ་དང་
སྦྱངས་ནས་མཐར་ཕྱིན། རིག་གནས་ཕྱོགས་ནས་མང་པོ་སྦྱངས་མ་མྱོང་ཡང་།
སྒོམ་ཉམས་ལེན་གྱི་ཕྱོགས་ནས་ཧུར་བརྩོན་བྱེད་ཁུལ་བྱས། དེ་ནས་རྔ་བའི་
ཡུལ་དུ་སོང་ནས་ལྷ་བྲི་རྒྱུ་སྦྱངས། རྔ་ཡུལ་ཆ་ཐང་གྲོང་བརྡལ་ལྷ་བཟོ་སྨོན་ལམ་
གྱི་དྲུང་ནས་ལྷ་རིས་སྦྱངས་པ་བྱས། དེའི་སྔོན་ཙམ་ནས་ཁོར་ཡུལ་གིས་བཀག་
ཙམ་བྱས་ཀྱང་། ལྐོག་ཏུ་ལྷོ་མང་ཁྲི་ས་ལའི་གཏེར་རྫོང་བྱ་བའི་མགོ་བརྩམས།
དེ་ནས་བྲིས་ཚད་གཏེར་ཆེན་བཀྲ་ཕུན་གྱི་སྤྱན་སྔར་ཕུལ། ཁོང་གིས་ཀྱང་
ཐུགས་དགྱེས་མཛད་ནས་ལུང་བསྟན་ཡང་བསྩལ། ཁོང་གིས་སྣང་ཞིང་བྱ་བ་
བདུད་འཇོམས་ཀྱི་གསུང་ཁོ་བོར་ ཤར་ཁྲིད་གནང་། རང་གི་ལས་སྨོན་གྱི་
འབྲེལ་བའམ་ཡང་ན་གཞན་ཅི་ཡང་ཆ་མ་འཚལ་ཀྱང་ཅི་གསུང་བྱིན་རླབས་ཤིན་
ཏུ་ནས་ཀྱང་ཆེ་བ་བྱུང་། ནུབ་ཞིག་ཁོ་བོའི་རྨི་ལམ་དུ། དུང་དཀར་ཞིག་གྲགས་
པ་ཐོས་པ་ཀུན་དགོན་པར་འདུས། ཁོ་བོ་ཅག་འདུ་ཁང་གི་ཐང་དེར་སླེབས་
དུས་བླ་མ་ཁོང་ཉིད་གུ་རུ་རིན་པོ་ཆེའི་ཆས་མངོན་སུམ་དུ་མནབས་འདུག་པ་
ཆོས་གསུང་གིན་གདའ། དེ་ནས་ངེད་ཅག་ལ་མོ་སྒོ་ཕྱིར་ཆས་དུས། དགོན་
པའི་མདུན་རིའི་རྒྱབ་ནས་སྤྲིན་དཀར་པོ་ཞིག་ཡར་འཕགས་ཡོང་བའི་ཁྲོད་དུ་གྲྭ་
བ་མང་པོ་ཞིག་ཡོད་པ། ཅི་བསམ་ཆ་མ་འཚལ་ཀྱང་བཀྲ་ཤིས་བརྗོད་ཅིག་
གསུང་ནས་མེ་ཏོག་གཏོར་བ་འདུ་ཁང་གི་ཐང་ཀུན་བཀང་བ་རྨིས་པས། ཁོང་
401



G
གི་གསུང་ཁྱད་པར་བ་ཡིན་འདུག་སྙམ།
དེ་ཡང་ཁོ་བོས་ཡི་གེ་རྣམས་ཁོང་ལ་ཕུལ་ཚེ། ཁོང་གིས་གུ་རུ་གཏེར་
འབྱུང་རྒྱལ་བོའི་སྒྲུབ་ཐབས་བྱ་བ་གསུང་ནས་དེའི་མཚམས་རེར་སྡོད་གསུངས།
དེ་ནས་ཡང་རྨི་ལམ་ཞིག་ཏུ། མེ་ཏོག་ཁ་མ་སྨིན་པ་སྐྱེས་ཡོང་བའི་སྣང་བ་ཤར་
ལ་དེ་ཁ་ཕྱེ་རྗེས་པཎ་ཆེན་རིན་པོ་ཆེའི་ཞལ་ཐང་ལྔ་ཅན་ཆུ་ཤོག་གི་རྒྱབ་ཤོག་ཅན་
ཞིག་རྨིས། དེའི་ ཁ་ ཕྱེ་ཚེ་ ཁྲོད་ དུ་ སྦུབས་ཆ་དང་སིལ་སྙན་ཏིང་ ཤག་བཅས་
གསུམ་ཡོད་པ། ངས་སྔོན་ལ་ཏིང་ཤག་ཁྲོལ་བས་ཧ་ཅང་སྒྲ་སྙན་པོ་ཞིག་ཏུ་
སྣང་། སྦུབ་ཆ་མདོག་ཡག་ཀྱང་སྒྲ་ཆེན་པོ་གྲགས་རྒྱུ་མི་འདུག སིལ་སྙན་མ་
རྡུང་བར་གཉིད་སད་པ་ལྟ་བུའང་རྨིས་མྱོང་། གཏེར་ཆེན་བཀྲ་ཕུན་ཚང་ཁོ་
བོའི་རྩ་བའི་བླ་མ་ཡིན། ངས་ཆོས་ཐོག་མ་ཞུ་ས་ལྕམ་མདའི་མཁན་པོ་ཡིན་
ཡང་། ཁོང་བཙུན་པ་ཡིན་པས་བྲིས་ཚད་སྤྱན་སྔར་ཕུལ་མྱོང་ཡང་། བྲིས་ཚད་
མེ་ཆུར་སྟིམས་ཀིན་སྟོད་གསུངས་། དེའི་རྗེས་ཁོང་གི་རླངས་འཁོར་ཁ་ལོ་བ་
བརྒྱུད་ནས་( མཉམ་དུ་)བྲིས་ཚད་ཁོང་གི་སྤྱན་སྔར་བསྟར། ཁོ་བོས་བྲིས་
ཚད་ཀུན་ཁྱེད་ཀྱི་མདུན་ནས་བསྲེག་ འཇོག་ཞུས་ཚེ། ཁོང་གིས་ཅུང་ ཟད་
གཟིགས་ཙམ་བྱས་ནས། ཁྱེད་ཀྱིས་སྔོན་ནས་འདི་འདྲ་བྲིས་པ་ཁོང་ལ་བསྟན་
མྱོང་། དེར་བླ་མ་དང་ གུ་རུར་ དབྱེར་མེད་རྩེ་ གཅིག་ གིས་ གསོལ་བ་ཐོབས།
ཚིག་བདུན་གསོལ་འདེབས་འབད་པས་ཁ་བཏོན་བྱོས། བྲི་བའི་རྒྱུན་སྐྱོངས་
དང་། བཟང་པོ་ཞིག་ཡིན་ན་ཇེ་མང་ཇེ་ཡག་ཏུ་འགྲོ། དེ་མིན་ན་མེད་འགྲོར་
སྲིད་ཞེས་གསུངས་ནས་ཡི་གེ་རྣམས་མེར་བསྲེགས་མ་སོང་། །
༢ ཁྱད་པར་དུ་སྒྲུང་ཅི་ལྟར་ཡིད་ལ་དྲན་པའི་སྐོར། ཆུང་དུས་ནས་
གླིང་གི་སྐྱེས་རབས་རྣམ་ཐར་གྱི་ལད་ཟློས་བྱེད་པར་ཧ་ཅང་དགའ་ལ། རང་གི་
རྟོག་བཟོ་ལྟ་བུར་སྲིད་ཀྱང་དེ་ཡང་གླིང་གི་ཡུལ་ཞེས་དངོས་ནས་འདི་ལྟ་བུ་ཡིན་
སྙམ་ཏེ་ཕན་ཚུན་གཡུལ་འགྱེད་པའི་ཚུལ་ལྟ་བུ་འང་བྱས། རི་མགོར་ཟོག་འཚོ་
402



རུ་ཕྱིན་ཚེ་ཡང་དེ་ཁོ་ན་ཁ་ནས་བཤད་ཅིང་འགྲོ་བར་འདུག དེ་ཡང་སྒྲུང་ངོ་མ་
དྲན་ཚུལ་ཅི་ལྟ་བུ་ལགས་ཞེ་ན། འདི་ལྟ་སྟེ། ལྷོ་མང་ཁྲིའི་ས་ལའི་གཏེར་རྫོང་
བྱ་བ་ཐོག་མ་ཅུང་ཙམ་བྲིས། གྲུབ་དབང་རིན་པོ་ཆེ་དཔལ་ཡུལ་དུ་བྱོན་པའི་
སྐབས། བར་སྐབས་ཞིག་ནས་ཅི་དྲན་འདི་དྲན་མེད། རེ་ཞིག་བཏང་སྙོམས་
སུ་ལུས། ལོ་ཤས་སོང་། དེ་དུས་བྲི་བར་བསམ་ཡང་ཚིག་ཚོགས་གཞན་ཤུགས་
ཀྱིས་ཐོན་ཡོང་པའི་སྣང་བའང་ཤར། འདི་དག་སྔོན་ཤོག་བུ་རྐྱ་བོ་རེའི་སྟེང་དུ་
བྲིས་རྗེས་སུ་མར་དེབ་སྟེང་ལ་ཕབ། དེ་ནས་བླ་མ་དང་གུ་རུ་ལ་གསོལ་བ་རྩེ་
གཅིག་ཏུ་བཏབ་ནས། གེ་སར་ལའང་སྙིང་ནས་གསོལ་བ་བཏབ་ཀྱང་ཅི་ཡང་
མ་དྲན། ནུབ་ཞིག་གི་རྨི་ལམ་དུ་མཁར་དཀར་མོ་འབུམ་རྫོང་ཡིན་ཟེར་བ་ཞིག་
རི་མོ་ཚེ་འབུམ་ལྟ་བུའི་ཕུང་པོ་ཞིག་མི་མང་པོ་ཞིག་གིས་བསྐོར་བ་བྱེད་ཅིང་
མཆིས། ཁོ་བོའང་བསྐོར་བ་བྱས་ནས་ཕྱིན་དུས། མདུན་རྒྱབ་གང་ཡིན་ཆ་མ་
འཚལ་ཡང་དེར་སྒོ་ཞིག་ཡོད་པ་ནང་དུ་འཛུལ་ནས་སོང་དུས་ལྷས་ར་དེ་ཡི་གེ་
མང་པོ་བརྩིགས་པའི་དཔེ་ཁང་ཐོག་ཁང་ཅན་ཞིག་ཡིན་ཏེ། མི་མང་པོ་ཞིག་
དེར་མཇལ་ནས་འགྲོ་བ་མཐོང་། དེར་སྟེང་ཁང་ཐོག་ལ་སླེབ་དུས། ཁོ་བོས་
འདི་གང་ལ་སླེབས་པ་ཡིན་ནམ། མིང་ལ་ཅི་བྱ་ཞེས་མི་གཞན་པར་དྲིས་ཀྱང་
ལན་མ་བྱུང་། དེ་ནས་ཁང་པ་དེ་བཤིགས་པས་མི་རྣམས་དངངས་སྐྲག་སྐྱེས་
ནས། ཕྱིར་འགྲོ་བར་བརྩམས་པས། ཐང་ཧྲིལ་བོར་ཡི་གེས་བཀང་ཞིང་།
དེར་མཇལ་དུས་ཡི་གེ་རྣམས་ཅི་དགར་འཁྱེར་ནས་འགྲོ་བཞིན་པ་ལ། བདག་
པོ་ཅི་ཡང་མ་མཐོང་། ཁོ་བོས་ཡང་ཁྱེར་དགོས་བསམ་ནས་ཉེ་སར་བཅར་བས།
དེར་ཀོ་བའི་སྐམ་ཤིག་ཡོད་པ་ཁ་འཐོར་ནས་བཤིག་ཡོད་པ་དེ་ངའི་ལག་ལ་སོན་
པའི་ཡི་གེ་དེ་མགོ་ཙེམ་ཅན་པོད་གསུམ་སྣང་བར། པོད་རྗེས་མ་དེ་ཡི་གེ་དང་
ལྷན་དུ་ཆད་ནས་ཡོད་པ་ཞིག་ཡིན། སྔ་མའི་ནང་དུ་འདི་ལྟར་འདུག་སྟེ། གླིང་
གེ་སར་རྒྱལ་པོའི་སྒྲུང་དཀར་དམར་འོད་ཀྱི་དུམ་བུ་ལས། ཞེས་བྱ་བའི་བརྒྱབ་
403



ཤོག་ཡི་གེ་དེ་སྣང་བས། ཁོ་བོའི་བསམ་པར། དཀར་དམར་འོད་ཀྱི་དུམ་བུ་བྱ་
བའི་དཀར་པོ་ནི་དབྱངས་ཅན་མ་དང་དམར་པོ་ཉིད་འཇམ་པའི་དབྱངས་ཏེ།
དེའི་ཐུགས་མཁྱེན་པའི་ཡེ་ཤེས་གྱི་རྩལ་ལས་ཤར་དགོས་པ་ཞིག་ཡིན་འདུག་
སྙམ། ཡང་མགོ་ནས་མར་བལྟས་པར་ལྡོང་གི་སྲས་བརྒྱད་ཀྱིས་བཀྲ་ཤིས་རྫོང་
བརྒྱུད་བླངས་པ་བཀྲ་ཤིས་རྫས་བརྒྱད་ཀྱི་དཔེ་རྟགས་དང་བཅས་པ་རྣམས་ཡོད་
པར། དེའི་མཐར་རིམ་པ་བཞིན་དུ་སྲས་བརྒྱད་ཀྱི་བསྡུས་དོན་ཡོད་ཞེས་པ་
རྨིས། ཕྱི་ཉིན་ཁ་ཡིག་རྣམས་ངང་གིས་སེམས་ལ་བྱུང་། བསྡུས་དོན་ཙམ་རེ་
ཡང་བློ་ངོར་ཤར། དེར་བླ་མ་དང་གུ་རུ་ལ་དབྱེར་མེད་བརྩེ་གཅིག་གིས་གསོལ་
བ་བཏབ་ཅིང་ཚིག་བཅད་མ་མགུར་ལྟ་བུ་བསྡུས་དོན་ཞིག་བྲིས། དེ་ནས་དེ་ཇེ་
རྒྱས་སུ་བཏང་སྟེ་བྲིས་པ་ནི་ལྷོ་མང་ཁྲིའི་ས་ལའི་གཏེར་རྫོང་ཡིན། ལྡོང་གི་སྲས་
བརྒྱད་ཀྱིས་བཀྲ་ཤིས་རྫས་བརྒྱད་བླངས་པའི་ཚུལ་ཕལ་ཆེར་འདི་ལྟར་ལགས་ཏེ།
རྒྱལ་སྲས་དགྲ་ལྷ་རྩེ་རྒྱལ་གྱིས་ལྷོ་མང་ཁྲི་ས་ལའི་གཏེར་རྫོང་བྱ་བ་བླངས་པ་ལ།
མ་ན་ཀ་ར་དང་ཁྲ་ཚ་གློག་འཁྱུག་འདན་ཁྲི་གཡོན་འབུམ་ནས་སྣང་ངུ་གཡུ་སྟག་
ལྷ་བབས་མཛད་ནས་ལས་དོན་སྒྲུབ་པ། འབྲུ་སྲས་བྱང་རོང་བཙན་པོ། ལྡོང་
སྲས་སེང་སྤྲུལ་གནམ་ལྕག་ཐོག་རྒོད། ལྡོང་སྲས་ནོར་བུ་རྒྱལ་མཚན་དེ་དག་
གིས་རིམ་བཞིན་བཀྲ་ཤིས་རྫོང་བརྒྱད་བླངས་བར་གྲགས། གླིང་གེ་སར་བསྟན་
པ་སྔ་དར་སྐབས་སུ་བསམ་བཞིན་དུ་ལྷ་ཡུལ་ནས་མི་རུ་འཁྲུངས། དེ་ནས་
ཕྱོགས་བཞིའི་བདུད་བཞི་བཏུལ། འདིའི་ཡན་ཆད་གེ་སར་རྒྱལ་པོའི་བསྟན་པ་
སྔ་དར་གྱི་ཚུལ་དུ་བཞག་ཡོད། དེ་ནས་འཛམ་གླིང་ཁོང་སྐྱེ་འགྲོའི་བདེ་སྐྱིད་ཀྱི་
ཆེད་དུ་ལྷ་གོང་མའི་ལུང་བསྟན་བབས་ནས། རྫོང་ཆེན་བཅོ་བརྒྱད་གཡང་དུ་
བླངས་ཞེས་ཟེར། །
བསྟན་པ་ཕྱི་དར་སྐབས་ལྡོང་གི་སྲས་བརྒྱད་ཀྱིས་གླིང་གི་སྲིད་དབང་
རིམ་བཞིན་ལོ་བདུན་བདུན་དུ་གཏད་ནས་དེ་དག་གིས་བཀྲ་ཤིས་པའི་རྫོང་རེ་
404



རེ་བླངས་སྐད། ཕལ་ཆེར་རྫོང་རེ་རེས་མི་ཚད་པར་འདུག ། འབྲུ་སྲས་བྱ་བ་
ནི་འབྲི་དགའ་བདེར་སྲས་གསུམ་དང་སྲས་མོ་གསུམ་ཡོད་དེ་དེ་དག་ནི་དུས་
གསུམ་རྩ་ནས་གཅོད་པའི་སྲས་གསུམ་དང་ཁམས་གསུམ་དབྱིངས་སུ་སྐྱོད་པའི་
སྲས་མོ་གསུམ་མོ། སྐབས་དེར་བྱང་རོང་ལི་ཁྲི་མཚལ་རྫོང་ཕབ། འབྲི་སྲས་ཀྱི་
མཛད་པ་ལ་བྱང་རོལ་ལི་ཁྲི་མཚལ་རྫོང་། ཤར་དུང་རི་རྡོ་རྗེ་ཁྲབ་རྫོང་། ལྷོ་
བདུད་ཧོར་བ་རྒྱལ་པོ་ཆམ་ལ་ཕབ་ཚུལ། མི་རྟག་མེ་ཧཱུྃ་ནག་པོ་བཏུལ་ཚུལ་
བཅས་ཡོད། དེ་ནས་འབྲི་སྲས་ཀྱི་སྐྱེ་རྒྱུད་དང་འབྲེལ་བའི་རྣམ་ཐར་ལ། རྒྱལ་
བ་ཡེ་ཤེས་སྙིང་པོའི་རྣམ་ཐར། སྙེ་ཐང་མཁའ་འགྲོ་གངས་ལྕམ་འཕྲིན་ལས་
དབང་མོའི་རྣམ་ཐར། རྡོ་བིས་སྲིན་མོ་འོད་ཟེར་མའི་སྐྱོ་སྡུག་མྱངས་བའི་
གཏམ་རྒྱུད། འདི་ཡང་འབྲི་སྲས་ཀྱི་སྐྱེ་རབས་ཡིན་ཏེ་རྒྱུ་མཚན་ནི། ལྷའི་ལུང་
བསྟན་ལྟར་དུ་ཕྱོགས་བཞིའི་དགྲ་བཞི་བཏུལ་ནས་སེམས་ཅན་སྐྱེ་འགྲོའི་བདེ་
སྐྱིད་ཀྱི་དོན་ལེ་ཡིན་ཀྱང་། ཉེས་དང་ཉེས་མིན་སེམས་ཅན་མང་པོ་མཚོན་འོག་
ཏུ་ཤོར། མཁར་ཁང་བཤིག་ལོངས་སྤྱོད་འཕྲོག་པའི་རྣམ་སྨིན་ནམ་ཡིན་ཡང་
ཆུད་མི་ཟ་བ་ཡིན་ཕྱིར་འབྲི་སྲས་ཡང་ལྡོང་སྲས་བརྒྱད་ཀྱི་ནང་ནས་གུ་རུ་མཚན་
བརྒྱད་ཀྱི་ཁྲོད་ཀྱི་བློ་ལྡན་མཆོག་སྤྲུལ་གྱི་སྤྲུལ་བ་ཡིན་ཀྱང་། རྣམ་སྨིན་གྱིས་རྡོ་
བིས་སྲིན་མོ་འོད་ཟེར་མའི་ལུས་བླངས་པར་འདུག བཀྲ་ཤིས་ཀྱི་རྫོང་བརྒྱད་
ཕབ་པ་ལ་བསྡུས་དོན་ཤོག་ལྷེ་ལྡེབ་དྲུག བདུན། བརྒྱད། དགུ་བཅས་ཀྱི་བར་
ན་ཡོད།
༣ སྒྲུང་ཅི་ལྟར་བྲིས་བའི་ཚུལ་། ཐོག་མར་ལྷ་དང་བླ་མ་གེ་སར་ལ་
གསོལ་བ་རྩེ་གཅིག་ཏུ་བཏབ། སྒྲུང་གང་བྲིས་ཀྱང་ཐོག་མར་བསྡུས་དོན་གྱི་
མཚན་བྱང་དེ་ཡིད་ངོར་ལས་སླ་བོར་འཆར་རྒྱུ་དཀའ། དེ་རྐྱེན་དང་རྟེན་འབྲེལ་
ཁྱད་པར་ཅན་ལ་རྟེན་དགོས། དཔེར་ན། ཤར་དུང་རི་རྡོ་རྗེ་ཁྲབ་རྫོང་ཞེས་བྱ་
བའི་མཚན་བྱང་དེ་ཡིད་ངོར་བརྡོལ་བའི་ཚུན་ནས། དེའི་བསྡུས་དོན་ལྡེབ་མ་
405



བཞི། ལྔ་། དྲུག་ཙམ་བྲི་བར་བྱེད། དེ་ནས་ནམ་དེ་རྒྱས་བར་ཕབ་བསམ་ན་
དེ་ཕབ་རྒྱུ་ཡོད་པ་ཞིག་ཡིན། དཔེར་ན་ཤར་དུང་རི་རྡོ་རྗེ་ཁྲབ་རྫོང་ལྟ་བུ་ཡིན་ན་
འདི་ལྟ་སྟེ། དེར་རྟེན་འབྲེལ་ཧ་ཅང་ཡག་པོ་བྱུང་། ངས་རང་གི་བྲིས་པ་རྣམས་
སྐབས་དེའི་རྫོང་དཔོན་གཞོན་པ་( ད་ལྟར་ཀྲིག་ཀྲང་གཞོན་པ) ཤ་ཧྲན་ལ་
བསྟན་ཚེ། ཁོང་གིས་ཁྱོད་ཀྱི་འདི་བློ་སྐྱེད་( ཡིད་རྟོན་རུང་བའི་དོན་)ཞིག་ཨེ་
ཡིན་ཅི་ཤེས། མ་ཡིན་ཚེ་གཅིག་ན་མི་རིགས་གཉིས་ནས་ཕ་ཡུལ་ཀྱི་ཞབས་
འདྲེན་པ་ལས་གཞན་མ་མཆིས། ཡིན་མིན་ཁོང་ལ་བསྟན་ས་ཞིག་ཡོད་པས་
ཁྱེད་ཀྱིས་ཁྱེར་ཤོག་དང་གསུངས་ནས་བསྟན་པས་ ཁས་ལེན་དང་གདེངས་
འཇོག་ཡག་པོ་འཐོབ། དེར་ཡང་སྒྲུང་པ་གུ་རུ་རྒྱལ་མཚན་གྱི་ལོ་རྒྱུས་སྔོན་ནས་
མང་པོ་ཐོས་མྱོང་བས། དེར་ཅིག་སྟོན་དུ་འགྲོ་( ཆོས་འབྲེལ་ཞུ་རུ) དགོས་
བསམ་ནས་སོང་བས། བུད་མེད་གཉིས་གྱིས་ཆུ་བླངས་ནས་འགྲོ་བ་དང་ཐུག
དེར་རྟེན་འབྲེལ་ལེགས་སྙམ་ནས་གུ་རུ་རྒྱལ་མཚན་གར་བཞུགས་ཀྱི་སྐད་ཆ་
བྲིས་པས། མོ་གཉིས་ཀྱི་རྗེས་སུ་འབྲང་ནས་ཕྱིན། དེར་གུར་རྒྱམ་ཁོང་ཉིད་
བཞུགས་ཁྲི་ཉལ་ཁྲི་ཆེན་པོ་ཅིག་གི་སྟེང་ལ་བཞུགས་ནས། འགག་རིང་ཞིག་
གོན་ནས་མདུན་དུ་གུ་རུ་སིདྷིའི་སྒྲ་ལེན་འཕྲུལ་ཆས་གཅིག་གྲགས་བཞིན་ཡི་གེ་
མང་པོ་བཤུས་ནས་བཞུགས་པ་མཐོང་། དེར་ཁོ་བོས་སྒྲུང་བྲི་ཤེས་བའི་ལོ་རྒྱུས་
གང་ཡང་མ་ཞུས། གེ་སར་ལ་དད་པ་ཡོད་མཁན་ཞིག་ཡིན་ཁྱེད་རང་གེ་སར་གྱི་
རྣལ་འབྱོར་བ་སྒྲུང་པ་ཞིག་ཡིན་པས་གེ་སར་གྱི་ཆོས་འབྲེལ་ཞིག་གནང་བར་
འཚལ་ཞུས་པས། སྔོན་ཡོད་པ་ཞིག་དགོས་སམ་ངས་བྲིས་པ་ཞིག་དགོས་ཞེས་
དྲིས་བྱུང་། དེར་ཁོ་བོས་ཀྱང་ཁྱེད་ཉིད་ཀྱིས་བྲིས་པ་ཞིག་ཡིན་ནའང་ཆོག་ཞུས་
པས། དེ་ནས་གསོལ་མཆོད་འདོད་པའི་དོན་གྲུབ་བྱ་བ་ཞིག་ཤར་མར་ཕབ་སྟེ་
ལུང་ཡང་གནང་། དེའི་རྗེས་སུ་ཁོང་གི་ལུང་དེ་རྒྱུན་པར་ཁ་བཏོན་བྱས་ཚེ།
ནུབ་ཅིག་གི་རྨི་ལམ་དུ། ཁོང་ཉིད་ཤེལ་གྱི་ཁང་པ་ཞིག་གི་ནང་དུ་བཞུགས་ནས་
406



ཡི་གེ་མང་པོ་མདུན་དུ་ཕྱེ་ནས་ཡོད་པར་ང་ཐོན་དུས་ཁོང་གིས་ཤོག་ལེབ་དཀར་
པོ་ཞིག་གི་སྟེང་དུ་ཤར་དུང་རི་རྡོ་རྗེ་ཁྲབ་རྫོབ་བྱ་བའི་སྒྲུང་གི་ཁ་ཡིག་བྲིས་ནས།
ཡ། ཁྱོད་ཀྱིས་འདིའི་རྔ་མ་སྐྱོང་དང་གསུངས་ནས། ངས་དེར་མར་བལྟས་ཚེ།
ཐིག་ཤར་ལྔ་དྲུག་རེའི་མཚམས་ན་གནའི་ཡི་གེའི་འབྲུ་གཅིག གཉིས་རེ་ཡོད་
པའམ་ཐིག་ཤར་གསུམ་བཞི་རེར་ཡིག་རྙིང་རེ་འགའ་ཡོད་དེ་ཁ་གསལ་དུ་གཏོང་
དགོས་པ་འདྲ་སྙམ་ནས་དེ་མར་བྲིས་པ་སྐང་ཚར་རྗེས་ཕྱིར་ཁོང་ལ་ཕུལ་བས།
ཁོང་གིས་ཨོ། ལགས་སོ། འདིས་ལྡོང་སྐྱེ་སྲིད་བཅུ་གསུམ་གྱི་སྐུ་ཚེའི་བར་ཆད་
སེལ་ནུས། གུ་རུ་སིདྷིའི་དུང་སྒྲ་སྙན་མོ་ཞིག་ཁྲོལ་ནས་སོང་། ཕྱི་ཉིན་གེ་སར་
ལ་གསོལ་བ་བཏབ་གསོལ་སྐྱེམས་ཀྱིས་མཆོད། ཤར་དུང་རི་རྡོ་རྗེ་ཁྲབ་རྫོང་གི་
གསོལ་འདེབས་དང་བཅས་བསྡུས་དོན་ཤར་མར་ཕབ། རྗེས་སུ་མགོ་ལོག་ཆ་
དུང་ར་དགོན་པའི་མཁན་པོ་ཐུབ་བསྟན་ཉི་མ་བྱ་བས་ཁྱེད་ཀྱི་སྒྲུང་དེ་དཔལ་
ཡུལ་གྱི་མཁན་རབས་པ་ངེས་དོན་གྱི་པནྟི་ཏ་རབས་མཁན་པོ་བློ་བཟང་ཚུལ་
ཁྲིམས་ཀྱི་ཞབས་པད་བརྟན་པའི་ཕྱིར་དུ་ཕབ་དགོས་པར་བསྐུལ། དེར་དུང་རུ་
ཁྲབ་རྫོང་དེབ་གསུམ་པོ་དེ་ལྟར་ཕབ་པ་ཡིན།
དེ་ཡང་རང་ཉིད་ནི་འབྲི་སྲས་སྐྱེ་སྲིད་ཞིག་ཡིན་སྙམ་དེ། སྔོན་ངེད་ཚོ་ལྷ་
སར་ཕྱིན། ལྡང་ལའི་མན་དུ་ཡན་ཧེ་ཡིན་བྱ་བའི་ས་ཆར་སླེབས། དེར་ཉ་མཚོ་
མང་པོ་ཡོད། དེ་རུ་གངས་ཁྲོད་དུ་ཉིན་འགར་འགྲོ་དགོས་བྱུང་། ནུབ་ཅིག་གི་
རྨི་ལམ་དུ། གཙང་གྲུབ་བླ་མ་ཨོ་རྒྱན་རིག་འཛིན་གྱི་( སྒྲུབ་གནས་) བྲག་ཁུང་
ཡིན་ཞེས་གནས་རི་ཞིག་ཡོད་པ། མདུན་དུ་དྭངས་གསལ་ཆུ་བོ་གཡས་སུ་
འཁྱིལ་ནས་ལྷང་ལྷུང་དུ་འབབ་པ་ཁ་ལྷོར་གཏད་པ་རྩིག་པའི་རྨང་གཞི་གྲུ་བཞི་
ཡིན་པའི་རྒྱའི་བཤིག་མཁར་ཞིག་ཡོད་པར། ངའི་སེམས་ལ་འབྲི་དགའ་བདེ་
ཆོས་སྐྱོང་བེར་ནག་གི་མཁར་ཤུལ་འདི་ཡིན་སྙམ་ཏེ། ཕྱོགས་ཀུན་ཏུ་བལྟ་བ་
སོགས་རྨིས། དེའི་ ཕྱི་ ཉིན་འབྲི་དགའ་བདེ་ཆོས་སྐྱོང་བེར་ནག་གི་ གསོལ་
407



གང
མཆོད་བྲིས། རང་ཡང་འབྲི་སྲས་ཀྱི་སྐྱེས་རྒྱུད་ཡིན་སྙམ་པ་བྱུང་། དེ་ནས་ཡང་
བླ་མ་བཀྲ་ཕུན་གྱིས་གུ་རུ་གཏེར་འབྱུང་རྒྱལ་པོའི་སྒྲུབ་ཐབས་བྱ་བ་གསུངས་
ནས་སྐུ་མཚམས་ལ་བཞུགས་དུས། མེ་ཏོག་པདྨ་ཞིག་གི་ཁྲོད་ནས་སིལ་སྙན་
སོགས་ཐོན་པ་དང་། དེ་ནས་རྟ་རྐྱང་རྒོད་ཡིན་སྙམ་པའི་རྨི་ལམ་སོགས་ཀྱང་
རྨིས་མྱོང་ཏེ། སྔོན་ཁོ་རང་རྟ་མགྲིན་གྱི་མཚམས་ལ་འདུག་དུས། ནུབ་ཞིག་རྨི་
ལམ་དུ་། ཁས་ཁ་ཞིག་ནས་རྟ་རྐྱང་རྐྱང་མི་མགོ་སྐམ་པོ་རྐྱང་རྐྱང་ཐང་བརྡལ་བ་
འཕྲད། ཕྱིས་སུ་བསམ་ཚེ་རྟ་རྐྱང་རྒོད་ཨེ་ཡིན་སྙམ། ཡང་གཞེས་ནང་ལོར་
ནུབ་ཀྱི་རྨི་ལམ་དུ། རི་ངོས་ཤིག་ན་ལུག་མང་པོ་ཞིག་ཚུར་ཡོང་གི་ཡོད་པ་ང་
ཚོའི་འགྲམ་རྒྱུད་ནས་འགྲོ་བཞིན་པ་ལ། གློ་བུར་རླུང་འཚུབ་ཞིག་གི་ནང་དུ་རྟ་
རྐྱང་རྐྱང་ཞིག་ཐོད་པའི་སྟེང་ན་གཞུ་ཅན། རྔོག་མའི་གསེང་ན་མེ་སྟག་འཕྲོ་བ་
ཞིག་རྨིས་པ། ( ངས་དེ་བཞིན་དུ་ཐང་ག་ཞིག་བྲིས་ཡོད།) རྨུག་བཞི་རླུང་གི་
འཁོར་ལོ་འཁོར་ལོ་ལྟ་བུ། གོམ་པ་སྒྱུར་བ་ཡང་ལྟ་བས་མི་ལང་བ། མདོག་རྐྱང་
བའི་སྟེང་ན་མཚལ་གྱི་ཐིག་ལེ་བབས་ཡོད་པ་ཚུར་ཐོན་ནས་ཁོ་བོར་གཡས་སྐོར་
གསུམ་བརྒྱབ། ངས་འདི་རྟ་རྐྱང་ངུ་ཡིན་སྙམ་མོ། དེ་ནས་རྟ་དེས་ང་ཁུར་ནས་
ནམ་མཁར་ཕྱིན་པས་གླིང་ཡུལ་དུ་བུད་འགྲོ་བསམ་པ་དང་། དེར་ངས་རྟ་དེར་
མར་འབབ་རྒྱུ་ཡིན་ཞུས་པས། རི་མཐོན་པོ་ཞིག་གི་རྩེ་མོར་མར་བབས་པ་རྨིས།
དེ་ནས་ཡང་ལྡོང་གི་སྲས་བརྒྱད་ཀྱིས་བཀྲ་ཤིས་རྫོང་བརྒྱུད་བླངས་པའི་
བསྡུས་དོན་བྲིས། ལྷོ་མང་ཁྲིའི་ས་ལའི་གཏེར་རྫོང་མགོ་རྩམ་པ་མར་རྒྱུན་སྐྱོང་
མ་ཐུབ་པར་བསྐྱུར་ཚེ་ཡང་ནུབ་ཞིག་གི་རྨི་ལམ་དུ། ཐང་ཐོག་ཞིག་ན་རི་མོ་པ་
ཏྲ་ཅན་གྱི་གུར་མང་པོ་ཕུབ་ནས། ཁོ་བོ་དེར་ཕྱིན་བེར་དང་ཁྲབ་རྨོག་གྱོན་པའི་
མི་བདུན་བརྒྱད་ཙམ་ཡོད་པར། ཁོ་བོར་ ཤིན་ དུ་མཉེས་མཉེས་ལྟར་བྱེད།
སྟག་པགས་ཀྱི་སྟན་ཡང་བཏིང་། སྦུབ་ཆ་ཞིག་སྦྱིན་ནས། རོལ་མོ་འདི་ལན་
བརྒྱད་ནས་བཅུ་ཕྲག་སོགས་སུ་ཕྱུང་ཤིག་ཞེས་པས། ངའི་སེམས་ལ། འདི་
408



ལྡོང་གི་སྲས་བརྒྱད་ཀྱི་རྣམ་ཐར་བྲིས་ཞེས་པའི་བརྡ་ཡིན། དེ་ནས་རིམ་བཞིན་
ལྷོ་མང་ཁྲིའི་ས་ལའི་གཏེར་རྫོང་རྫོགས་པར་བྲིས། བྱང་རོལ་ལི་ཁྲིའི་མཆིལ་རྫོང་
དེབ་གསུམ་དེ་ཚོ་བྲིས།
༤ བྲིས་ཚད་བླ་མར་ཕུལ་ཚུལ། སྤྲུལ་སྐུ་གར་དབང་ཉིན་མ་ལ་སྤྱན་
བསྟར་ཕུལ། ཁོང་གིས་པྲ་ཕབ་སྟེ་ལུང་གི་གསུང་བ་ངས་ཅི་བཞིན་ཡི་གེར་
བཏབ། དེ་ཡང་སྔོན་བླ་མ་དག་གིས་རང་རང་གི་བྲིས་པ་ལ་ཡིད་ཆེ། ཡིན་
ནའང་ངས་རང་གི་བྲིས་པ་ལ་གདེང་ཚོད་མེད་ཡིད་ཆེས་དཀའ་བས། བོད་ཀྱི་
གཏམ་དཔེ་ལ། ཆོས་ཀྱི་ཕུ་ཐག་བླ་མའི་མདུན། ཟེར་བ་བཞིན་རང་གི་རྩ་བའི་
བླ་མ་ནས་བཟུང་སྟེ། དཔལ་ཡུལ་མཁན་ཆེན་བློ་བཟང་ཚུལ་ཁྲིམས་ཉིད་དགུང་
ལོ་དྲུག་བཅུ་ཡར་མར་ལ་སླེབས་དུས་པྲ་ཕབ། སྔོན་གྱི་སྐྱེ་རྟགས་ནས་བཟུང་
གཏེར་ཆོས་དག་མ་ཡིན་ཚུལ། གཙང་གྲུབ་གཡེབ་པ་ཚང་། སྤྲུལ་སྐུ་གར་
དབང་ཉི་མ་ལ་སོགས་པ་བླ་མ་གང་ཆེ་ཐམས་ཅད་ལ་བསྟན་ནས། དེར་རིམ་པ་
བཞིན་དུ་ཁོང་རྣམ་པས་ཐུགས་དགྱེས་དང་ཁས་ལེན་མཛད། དེ་ཡང་བཀའ་
ཐང་དུ། སྙིགས་མའི་དུས་སུ་མི་མགོ་སྐོར་བ་མང་བྱ་བ་ཡོད། དེ་ནས་བླ་མ་
རྣམ་པར་ཡི་གེ་བསྟན། ཀུན་གྱིས་ཁས་འཆེ་རྗེས་ད་གཟོད་ཁོ་བོ་ཡི་གེ་རྣམས་ལ་
དང་དོད་དང་བརྩེ་ཇེ་ཆེར་སོང་། དབྱར་ཁ་རི་འགེལ་དུས། རྒྱུན་པར་ཁོ་བོ་
ཟོག་རྫིར་འགྲོ་དགོས་པས། ཡི་གེ་རྣམས་ཡུལ་དུ་བསྐྱུར་བཞག་ཚེ་ཕ་རྒན་དང་
བུ་མོ་ཆུང་ཆུང་ཞིག་ཡོད་པ་དེ་གཉིས་ཀྱིས་མེར་བསྲེག་ཨེ་འཇོག་དོགས་ནས་
དཔེ་ཆ་རྣམས་རྒྱབ་ཏུ་ཁུར་ནས་ཕྱིན། །
སྒྲུང་འབྲི་དུས་ཀྱང་ཐོག་མར་རང་གི་ཀུན་སློང་ལ་རེག་ལས་བསམ་ནས།
ཨོ་རྒྱན་གེ་སར་ལ་གསོལ་བ་སྙིང་ནས་བཏབ། ཁོང་གི་བཀའ་འདི་སྙིགས་དུས་
ནད་མཚོན་དང་མཚོན་འཁྲུགས་ལ་སོགས་པའི་ཁ་གནོན་དུ་འགྱུར་བར་གྱུར་
ཅིག འཛམ་གླིང་རིས་མེད་ཀྱི་འགྲོ་བ་ཐམས་ཅད་ལ། བདེ་སྐྱིད་ཀྱི་འོད་སྣང་
409



སྐྲུན་ཐུབ་པའི་ཆེད་དུ་སྐྱེས་མཆོག་ནོར་བུ་དགྲ་འདུལ་གྱི་བཀའ་འདི་ཕབ་པ་ཡིན་
བསམ་ནས་བྲིས། མཇུག་མཐར་བསྔོ་སྨོན་གྱི་སྐབས་སུ་ཡང་། སྔོན་གྱི་རྒྱལ་བ་
སྲས་དང་བཅས་པ་རྣམས་ཀྱིས་མཛད་པ་ཇི་བཞིན་དུ་དེ་ཡང་དེ་བཞིན་དུ་
འགྱུར་བ་གྱུར་ཅིག ཁྱད་པར་ཨོ་རྒྱན་གེ་སར་གྱི་བཀའ་འདི་སྙིགས་དུས་ཀྱི་ནང་
མཚོན་དང་ནག་ཕྱོགས་མ་རུངས་འབྱུང་བོ་ཐམས་ཅད་ཀྱི་ཁ་གནོན་ཡིན་ངེས་
ཅན་ཡིན་བསམ་ནས་སྨོན་ལམ་འདེབས་པ་ཡིན། །
དེ་ཡང་འཁྲུངས་རབ་ནོར་བུའི་དབུ་རྒྱན་བྱ་བ་ཞིག་ཡོད་པ་དེ་གླིང་གེ་
སར་རྒྱལ་པོའི་མཛད་པ་ཡིན་པ་གཞན་དང་མཐུན་མིན་མི་ཤེས་ཀྱང་། གཏེར་
ཆེན་བཀྲ་ཕུན་གྱིས་རྒྱུན་པར། སེམས་ལ་ཅི་ ཤར་ཇི་བཞིན་ ཤར་མར་ཕྲིས།
གཞན་ཚིག་ཚོགས་སོགས་ཀྱི་ལྷད་བསྲེས་མ་ཡོང་གསུངས། དེ་ཕྱིར་ཤར་ཆའི་
རྒྱུན་བསྐྱངས་དུས་རང་གི་སྣང་ངོར་ལ་ལ་བཅོས་ན་ཆོག་སྙམ་པ་ཡོད་རྣམས་
ཅུང་ཙམ་བཅོས་པ་ཡིན། དེའི་ཕྱིར་འཁྲུངས་རབ་འབྲི་དུས་རྣམ་པར་དག་པར་
བྲིས་པ་ཡིན་ལ། དེ་བཤད་ཚུལ་གཞན་དང་ཧ་ཅང་གི་མི་མཐུན་པར་སྣང་། དེ་
ནས་སྒྲུང་ཚན་རེ་བཞིའི་ཁ་བྱང་བྱ་བབྲིས། སྤྱིར་སྒྲུངཚན་བརྒྱ་དང་བཅོ་བརྒྱད་
རྗེས་དྲན་གྱི་ཉམས་སྣང་དུ་ཤར་པ་དེབ་གསུམ་ཅན་མཇལ་རྒྱུ་ཡོད་པ་དེ་ཡིན།
དེའི་བསྡུས་དོན་ཡིན་ཞེས་བྱ།
ཐོག་མར་སྒྲུང་དྲན་བྱེད་རྨི་ལམ་ངོགས་ནས་བྱུང་བའི་སྒྲུང་འདི་ཡིན།
( གླིང་གེ་སར་རྒྱལ་པོའི་སྒྲུང་དཀར་དམར་འོད་ཀྱི་དུམ་བུ་ལས་སྒྲུང་ཚན་བརྒྱ་
དང་བཅོ་བརྒྱད) དེ་ཡི་གེར་ཡང་ཕབ། རྨི་ལམ་དེ་རྨིས་རྗེས། ཕྱི་མ་ཡི་གེ་ཆད་
པའི་དཔེ་ཆ་ཧྲུལ་པོ་ཞིག་ཡིན་ལ། སྔ་མ་གཉིས་རིམ་པར་བཀླགས་པས་ལྡོང་
སྲས་བརྒྱད་ཀྱི་བཀྲ་ཤིས་རྫོང་བརྒྱད་བླངས་པ་དཔེ་རྟགས་དང་བཅས་བསྡུས་
དོན། དེར་ཡང་བརྒྱ་དང་བཅོ་བརྒྱདཀྱི་སྒྲུང་ཡོད་པ་རྨིས་པས། ནུབ་ཞིག་རྨི་
ལམ་ངོགས་ནས་མི་སྐུ་ཞིག་དང་གྲྭ་བཙུན་བཞིན་མཛེས་པ་གཉིས་ཡོད་པར་
410



ཁོང་ལ་མཇལ་ཚེ། ཕལ་ཆེར་ངོ་ཤེས་པར་འདུག་པའི་སྣང་ཚུལ་བྱིན། མི་སུ་
ཡིན་ཅི་ཡང་མི་དྲན། དགའ་མཉེས་ཀྱི་རྣམ་པ་བསྟན་ནས་དུང་དཀར་ངོས་ན་
འབྲུག་རིས་རང་བྱུང་དུ་དོད་པ་ཅན་ཁར་སྤོས་ཀྱི་རི་མོ་ཡོད་པ་ཅན་ཞིག་ཁོ་བོར་
སྤྲད་ནས་བུས་མ་ཐལ་ཀྱང་ལག་པས་ཁ་བཀབ་པ་ཙམ་གྱི་སྒྲ་ཤུགས་རིང་པོ་ཞིག་
གྲགས་པ་རྨིས་པས། ཕྱི་ཉིན་གསོལ་བ་སྙིང་ནས་བཏབ་ཚེ་སྒྲུང་ཚན་བརྒྱ་དང་
བཅོ་བརྒྱད་ལས་དྲུག་ཅུ་རེ་བཞིའི་ཁ་བྱང་དང་བསྡུས་དོན་རྣམས་ཤེས་པར་གྱུར།
རང་ཉིད་ཀྱིས་སྒྲུང་འབྲི་བའི་སྐབས་སུ་བརྩེ་གཅིག་གིས་གསོལ་བ་བཏབ།
ཁ་ཡིག་དེ་ལས་སླ་བོར་སེམས་ལ་དྲན་རྒྱུ་དཀའ། ཡང་ན་རྐྱེན་ཁྱད་པར་བ་ཞིག་
ལ་བརྟེན་པའམ་ཡང་ན་རྨི་ལམ་གྱི་ངོགས་སུ་སྒྲུང་དེའི་ཁ་ཡིག་དྲན་རྗེས། ཕྱིས་
ཉིན་གེ་སར་གྱི་བ།སོལ་ཁ་བཏོན་ཇ་མཆོད། དེའི་ནང་དོན་མདོར་བསྡུས་ལྡེབ་
མ་བཞི་ལྔ་ཙམ་གྱི་ཁོངས་སུ་བྲི། དེ་བྲིས་ཚར་རྗེས་ནམ་རྒྱས་པར་བྲི་བསམ་ཡང་
བྲི་ཐུབ་པ་ལྟ་བུར་སྣང་། རྟེན་འབྲེལ་ཁྱད་པར་བར་མ་བརྟེན་པར་བྲི་རྒྱུར་མི་
འབྱུང་། དཔེར་ན། ངའི་བསམ་པར་ཨ་སྟག་ཀླུ་མོ་དམྱལ་བར་སྐྱེས་པ་དང་།
སྡིག་རྒན་ཞིག་ཡིན་པར་བཤད་ཀྱང༌། ཉིན་འགའི་སྔོན་ལ་ནོར་སྡེར་ཐུག་དུས།
ཁོང་གིས་ཨ་སྟག་ལྷ་མོ་བྱ་བ་ལ་ལྷ་མོ་ཟེར་རམ་ཀླུ་མོ་ཞེས་དྲི་བ་གནང་སོང་། དེ་
ནས་འདི་བྲིས་ཏེ་( ཁོང་གིས་བྲིས་པའི་ཨ་སྟག་ལྷ་མོའི་སྒྲུང་ལ་ཟེར། ) ཨ་སྟག་ལྷ་
མའམ་ཀླུ་མོ་ཡིན་པ་ཅི་ལྟར་ཐོག་ཚུལ་རྣམས་གསལ་བོར་བརྗོད་ཡོད། དེ་ནས་
ཡང་ལྡོང་ནོར་སྡེ་མཆོག་གིས་འདི་ལྟར་གསུངས། འཇང་དྲུག་གཡུ་ལྷ་ལ་སྲིང་
མོ་ཡོད་དམ་མེད། ཡོད་ན་མིང་ལ་ཅི་ཟེར། མཛད་པ་ཅི་ལྟར་ཡིན་གསུངས་
བས་དེར་ཡང་སྒྲུང་ཞིག་བྲིས། དེ་ལྟར་རྐྱེན་ཁྱད་པར་ཅན་ལ་བརྟེན་ཚེ་( ཕལ་
ཆེར་རྨི་ལམ་ལ་འབྱུང་།) ཁ་ཡིག་དང་བསྡུས་དོན་བྲི། །
དེ་ཡང་འདོན་པའི་སྐོར་དང། མགུར་གྱི་སྐོར། ( དཔལ་ཡུལ་ གྱི་
མཁན་ཆེན་བློ་བཟང་ཚུལ་ཁྲིམས་ལགས་ཀྱིས་གེ་སར་གཡང་སྒྲུབ་ཞིག་ཕྲིས་ཞེས་
411



སྐུལ་བས་བྲིས་པ་ཡིན། )གཞན་ཡང་བསྟོད་ཚོགས་སྣ་ཚོགས། རྣམ་ཐར།
སྒྲུང་། རྡུང་ལེན། བྲིས་ཚར་བ་བསྡོམས་པས་དེབ་བཅོ་བརྒྱད་ཡོད། །
རྣམ་ཐར་ལ་རྒྱལ་བ་ཡེ་ཤེས་སྙིང་བོའི་རྣམ་ཐར། སྙེ་ཐང་ཊཱ ཀིའི་རྣམ་
ཐར། གཙང་གྲུབ་རྣམ་ཐར། གུ་རུའི་རྣམ་ཐར་དྲི་མེད་པང་ཕྲེང་། བྱ་བྱེའུ་
ཟློས་གར། རྡོ་བིས་བྲན་མོའི་རྣམ་ཐར། འདི་དག་སྒྲུང་མ་ཡིན་ཀྱང་། དེ་དག་
ལས་རྒྱལ་བ་ཡེ་ཤེས་སྙིམ་པོའི་རྣམ་ཐར། སྙེ་ཐང་བུ་མོའི་རྣམ་ཐར། རྡོ་བིས་
བྲན་མོའི་རྣམ་ཐར་རྣམས་འབྲི་སྲས་དཔའ་བོའི་མཛད་རྣམ་དང་འབྲེལ་བའི་སྐྱེ་
རྒྱུད་ཀྱི་རྣམ་ཐར་ཡིན། གཞན་ཡང་མཁས་པ་དང་བླ་མ་རྣམས་ཀྱི་ཁས་ལེན་གྱི་
ཡི་གེ་སོགས་སོ། །
༥ དོགས་ གནས་སྐོར་དྲི་བ་དྲིས་ལན། ནོར་བུ་དབང་ལྡན། ཁྱོད་
ཀྱིས་ཆུང་དུས་སྒྲུང་ལ་མང་པོ་ཉན་ཨེ་མྱོང་།
བསྟན་གྲགས། ངའི་ཕ་རྒན་གྱིས་ཡི་གེ་ཅུང་ཙམ་ཤེས། སྒྲུང་བཤད་
པར་ཡང་དགའ། ང་ཡང་ཉན་པར་དགའ། རྫི་བོར་འགྲོ་དུས་ཀྱང་སྒྲུང་གི་
ནང་དོན་ལྟར་རྩེད་མོ་རྩེ། གླུ་ལེན་ཁུལ་བྱས། སྒྲ་སྡུད་འཁོར་ལོར་གྲགས་པའི་
སྒྲུང་རྒྱུན་པར་ཉན།
འཁྲུངས་རབ་ནོར་བུའི་དབུ་རྒྱན་བྱ་བ་གེ་སར་གྱི་འཁྲུངས་རབས་མཛད་
པའི་སྐོར་ཡིན། བྱང་རོང་ལི་ཁྲིའི་མཚལ་རྫོང་བྱ་བ་འབྲི་སྲས་དཔའ་བོས་བྱང་
རུང་ལ་དམག་དྲང་ནས་བྱང་རོང་བཙན་པོ་འདུལ་ཚུལ། དེ་འདུལ་བར་ཤར་
དུང་རུ་རྡོ་རྗེ་ཁྲབ་རྫོང་བླངས་ཚུལ་ལ་སྟོད་སྨད་བར་དེབ་གསུམ། དེ་ལ་བསྟོད་
ཆ་ནི་རྡོ་རྗེ་ཐོག་ཐུབ་ཀྱི་གོ་ཁྲབ་ལེན་པར་ལྡོང་སྲས་དང་གླིང་གི་དཔའ་རྟུལ་
རྣམས་ཤར་ལ་དམག་དྲངས་ཚུལ་དང་། བར་ཆར། ཤར་གླིང་གི་དཔའ་བོ་
རྣམས་ཉིན་བཞིན་གདོང་གཏུག་རེས་དང་གླུ་ལེན་རེ། གྲི་གཡུག་རེ་བྱས་ཏེ་
དཀར་ནག་གི་རྒྱལ་ཕམ་རྩོད་པ་བྱས་ཏེ། མཐར་ དཀར་ཕྱོགས་རྒྱལ་ནག་
412



༡
ཕྱོགས་ཕམ་པའི་ཚུལ་ཡིན། སྨད་ཆར་ཤར་ཁྲབ་རྫོང་ཕབ་ནས་རྒྱབ་བློན་རྣམས་
ལ་གདམས་ངག་དྲི་བ་དྲིས་ལེན་ཞུས་ཚུལ་སྐོར་རོ། །
དེ་ནས་ལྡོང་གི་ཁྲི་སྟོན་དྷི་ཁཾ་སྣང་བའི་འོད་སྣང་བྱ་བ་ནི་ལྡོང་སྲས་བརྒྱད་
ཀྱི་ཁྲི་སྟོན་བྱས་ནས་གླིང་རྒྱལ་གྱི་སྲིད་ཀྱི་བྱ་བ་ལོ་བདུན་རེ་རེས་མོས་ཀྱིས་འཛིན་
པའི་སྐོར་ཏེ། དེ་དུས་གླིང་རྗེ་སྐུ་ཚེ་སྨད་ཀྱི་ཆར་ཆོས་ཀྱི་འཁོར་ལོ་རྒྱུན་ཆད་མེད་
པར་བསྐོར་ནས། སྲིད་ཀྱི་བྱ་བ་རྣམས་ལྡོང་སྲས་བརྒྱད་ལ་གཏད་པའི་སྐོར་
རོ། །
དེ་ཡང་གེ་སར་སྐུ་ཚེ་སྟོད་ཀྱི་ཆར་ལྷ་ཡུལ་ནས་བྱོན་མི་རུ་འཁྲུངས།
ཕྱོགས་བཞིའི་དགྲ་བཞི་བཏུལ། བར་གྱི་ཆར་འཛམ་གླིང་སྐྱེ་འགྲོའི་བདེ་སྐྱིད་ཀྱི་
ཆེད་དུ་རྫོང་ཆེན་བཅོ་བརྒྱད་ལ་ལོ་བདུན་ལ་རིམ་པར་གཏད་དེ། དེ་དག་གིས་
བཀྲ་ཤིས་པའི་རྫོང་བརྒྱད་བརྒྱད་རིམ་པར་བླངས་པ་ལ། ཁོང་ཚོར་ཁྲི་སྟོན་( ཁྲི་
སྟོན་སྣང་བའི་འོད་སྣང་ལ་དེབ་གཅིག་)བྱས། ལྷོ་མང་ཁྲིའི་ས་ལའི་གཏེར་
རྫོང་ལ་དེབ་གཅིགའབྲི་སྲས་ཡབ་ཡུམ་གྱི་གླུ་ཤགས། འདིའི་ནང་སྔོན་བྱང་རོང་
ལི་ཁྲིའི་མཚལ་རྫོང་ཕབ་དུས། བྱང་རོང་སྲས་མོ་རིག་བྱེད་དབང་མོ་བྱ་བ་ཡོད་
པ་དང་ཁོང་རྣམས་གཉིས་རྟེན་འབྲེལ་གྱི་ཐོག་མ་གདོང་འཛོམས་དུས་ཕན་ཚུན་
གླུ་བླངས་ཏེ་གླུ་ཤགས་རྐྱང་རྐྱང་གི་སྒོ་ནས་རྟེན་འབྲེལ་འགྲིག མཚལ་རྫོང་གི་
གཏེར་གྱི་ལྡེ་མིག་ཕྱག་ཏུ་ཕུལ། འགྱུར་བ་མེད་པའི་སྨོན་ལམ་གནང་། འདི་ལྷོ་
མང་ཁྲིའི་ས་ལའི་གཏེར་རྫོང་གི་ཆ་ལག་ཡིན། གླུ་ཤགས་ནོར་བུའི་བང་མཛོད་
ཀྱང་བྱ། གླུ་ཤགས་ལ་ཚན་པ་གསུམ་ཡོད། དང་པོ་རྩེད་གླུའི་སྐོར། བར་དུ་
ཐང་གླུའི་སྐོར། མཐར་ཆོས་གླུའི་སྐོར། དེ་ནས་བཀྲ་ ཤིས་རྫོང་བརྒྱད་ཀྱི་
བསྡུས་དོན་དང་གཅིག་དེ་ནས་སྒྲུང་ཚན་རེ་བཞིའི་ཁ་བྱང་དང་མཆན་འགྲེལ།
དེ་ནས་མི་ཆུང་བཤད་པ་རྣམ་བཞི། དེ་ལ་སྐྱེས་པ་ཕོ་ཡི་བཤད་པ། དེ་གེ་སར་
ལ་བསྟོད་པའི་སྐོར་ཡིན། མཛངས་མ་མོ་ཡི་བཤད་པ་ཞེས་པ། སེང་ལྕམ་
413
t༡.



འབྲུག་མོའི་བསྟོད་གླུ། མདོ་བ་རྟ་ཡི་བཤད་པ་བྱ་བ་རྐྱང་རྒོད་གྱི་བསྟོད་པ།
གཞན་ད་དུང་དགའ་སྐྱིད་སྟོན་མོའི་བཤད་པ། དེ་དགའ་སྟོན་གྱི་བཤད་པ་
ཡིན། དེ་ནས་གླིང་དཔའ་རྟུལ་བརྒྱད་ཅུའི་རྟོགས་བརྗོད་བྱ་བ་ཡོད། ངོ་སྤྲོད་
ཞེས་བཤད་ཀྱང་མཆོགདེར་ཤོ་ལོ་ཀ་རེ་རེའི་ནང་ལ་དཔའ་རྟུལ་རེ་རེའི་མཚན་
དང་རྟའི་མིང་། སྐུ་མདོག་ཕྱག་མཚན་སོགས་ངོ་སྤྲོད་བྱས་ཡོད། རྣམ་ཐར་ལ་
རྒྱལ་བ་ཡེ་ཤེས་སྙིང་པོའི་རྣམ་ཐར་དེབ་གཉིས་འབྲི་སྲས་སྐྱེས་རྒྱུད་དང་འབྲེལ་
བ་ཡོད་པ། འབྲི་སྲས་ཀྱི་སྐུ་གོང་མའི་མཛད་པ་ཡིན། སྒྲུང་འདི་དག་བྲིས།
བྲིས་ཚར་རྗེས་ཡི་གེར་མ་བལྟས་ཚེ་སེམས་ལ་མི་དྲན། ཡང་ཐོག་མར་ཁ་ཡིག་མ་
དྲན་ཚེ་ཡང་བྲི་རྒྱུ་མི་རྙེད།
ནོར་དབང་། གཞན་གྱིས་བསྐུལ་ནབྲི་རྒྱུ་ཡོད་དམ།
བསྟན་གྲགས། དེ་བྲི་རྒྱུ་འདུག མང་ཆེ་བ་རང་གི་བློ་ངོར་རང་གིས་
ཤར་ནས་བྲིས་ནི་ཡིན། །
ནོར་དབང་། ཁྱོད་ཀྱི་སྒྲུང་འདི་གར་གཏོགས། །
བསྟན་གྲགས། བླ་མ་རྣམས་ཀྱིས་དགོངས་གཏེར་རེད་གསུངས། སྔོན་
གནས་རྗེས་དྲན་གྱི་ཚུལ་དུ་ཤར་བ་རེད། སྔོན་གླིང་དུས་རང་འབྲི་སྲས་དཔའ་
བོའི་སྐྱེ་བ་བླངས་ནས། བྱ་བ་སྣ་ཚོགས་བྱས། སྨོན་ལམ་ཐེབས་པ་རྗེས་སོར་རྨི་
ལམ་དང་རྟེན་འབྲེལ་ཁྱད་པར་ཅན་ལ་བརྟེན་འོང་ཚེ་རྗེས་དྲན་གྱི་ཚུལ་དུ་ཤར་
བའི་དག་སྣང་གི་སྒྲུང་གཏེར་ཡིན་གསུངས། རང་གི་བསམ་ཚུལ་ལ་ཡང་དེ་
འདྲ་ཡིན། གུ་རུ་རྒྱལ་མཚན་གྱིས་ཀྱང་དག་སྣང་རྗེས་དྲན་དང་འབྲེལ་བའི་སྒྲུང་
གཏེར་ཞེས་གསུངས།
ནོར་དབང་། ཁྱེད་ཀྱི་སྒྲུང་ཡིག་ལ་གཏེར་ཡིག་དང་གཏེར་ཚེག་མེད་པ་
ཅི་ཡིན། །
བསྟན་གྲགས། བྱང་རོལ་ལི་ཁྲི་མཚལ་རྫོང་དུ་གནས་ཚུལ་དེ་བྲིས་ཡོད།
414



ཐོག་མར་བྲིས་ཚད་ལ་གཏེར་ཚེག་མེད། དེ་དུས་ཡོད་དགོས་ ཀྱང་མ་ཤེས།
དེའི་རྗེས་སུ་ཁོ་བོ་རྒྱུན་པར་རྫི་བོར་སོང་ཚེ་འབྲི་རྒྱུའི་རྒྱུན་བསྐྱངས། ཉིན་ཞིག་
ཐང་ཞིག་ཏུ་འབྲི་བཞིན་པའི་སྐབས་ལ་རྟ་སྔོ་སྔོ་ཞིག་ཨ་སྔོན་དབྱིངས་ནས་ཐོན་
ཡོང་བའི་སྣང་བ་ཞིག་སྐྱེས། དེར་ཁོས་ལག་པ་བརྐྱངས་ནས་བསྡད་འདུག་པར་
ལག་མཐིལ་ལ་གཏེར་ཚེག་ཞིག་ཡོད་པ་མཐོང་། འདན་མ་ཡིན་སྙམ་པ་ཞིག་
གིས་འདི་སྐད། ལག་གཡས་སྒྲོ་ལྡན་མདའ་དང་བྲལ་མ་མྱོང་། སྡུག་ལག་ཡིན།
བུ་དགྲ་སྒྲིལ་འདོད་ན་འདི་ལ་ལྟོས། ལག་གཡོན་ཆོས་ཀྱི་ལག་པ་ཡིན། ཕྱག་
ཤེལ་ཕྲེང་འདི་ནི་བྲལ་མ་མྱོང་། བུ་ཟབ་གཏེར་སྤེལ་ན་འདི་ལ་ལྟོས་གསུངས་
ཤིང་ཕྱག་གཡོན་པར་གཏེར་ཚེག་འོད་འབར་བ་ཅན། དེར་རྡོ་རྗེ་རྩེ་ལྔ་ཅན་གྱི་
གཏེར་ཚེག་འོད་དང་བཅས་ཤར་གྱིས་བབས་འོང་ནས་ངའི་བྲི་བཞིན་པའི་ཡི་
གེའི་མཚམས་ལ་བབས་བྱུང་། ཕྱག་གཡས་སྡིག་མཛུབ། དེ་ནས་བྱང་རོང་གི་
ཁྲི་མཚལ་རྫོང་དང་ཤར་དུང་རི་རྡོ་རྗེ་ཁྲབ་རྫོབ་སོགས་སུ་གཏེར་ཚེག་བཞག་
ཡོད། ཞེས་པ་འདི་ནི་སྤྱི་ལོ་༢༠༠༥ལོར་ཟླ༡༢ཚེས༢༣ ཉིན་གྱི་ཕྱི་དྲོ་དུས་ཚོད་
བཞིའི་སྟེང་ཨ་རིའི་པའོ་སི་ཐོན་རང་སྤྱིལ་ལྡིང་ཁང་ནས་རྫོགས་པར་ཡི་གེར་
ཕབ། །
༦ མཁས་པ་དང་སྒྲུང་པ་གཞན་ལ་འདྲི་གཅོད་བྱས་ཚུལ། སྒྲུང་པ་
ངག་རིག་ལགས་ལ་བཅར་འདྲི་བྱས་པའི་ནང་དོན་གཤམ་གསལ།
ངག་རག
དག་སྣང་ལ་སྒྲུང་གི་མགོར་འདོན་རྒྱུ་ཞིག་ཡོད་པ་འདི་ལྟར། །
འགྲོ་བ་འདྲེན་མཛད་སངས་རྒྱས་འོད་དཔག་མེད། །
བདག་ལུས་མུན་སེལ་འཕགས་པ་འཇམ་པའི་དབྱངས་། །
ལོག་རྟོག་འཇོམས་མཛད་གསང་བདག་ཧེ་རུ་ཀ །
དགྲ་དཔུང་དབྱེ་འགྱེད་སྐྱེས་མཆོག་གེ་སེར་ལ། །
415



སྙིང་ནས་འདུད་དོ་ཤེས་བྱའི་སྒྲོན་མེ་སྦྱོར། །
ཞེས་བཏོན་དུས་སེམས་ཇེ་གསལ་དུ་འགྲོ། འདི་ལ་ལྷ་འབོད་ཞེས་ཀྱང་
བྱ། ། །
ནོར་བུ་དབང་ལྡན། ཉིན་འགའི་སྔོན་ལ་བསྟན་འཛིན་གྲགས་པ་ཁྱོད་
དང་འཇལ་ཟེར། ཁྱེད་ཀྱིས་བལྟས་ན་ཁོང་གིས་བྲིས་པའི་སྒྲུང་ནི་གཏེར་སྒྲུང་
གི་ཁོངས་སུ་གཏོགས་སམ། །
ངག་རིག ཁོང་གི་རང་ཐོག་ནས་སེམས་ཤེས་ཀྱིས་སྙིགས་མ་ཡེ་ཤེས་
ཁམས་ནས་རྒྱུད་དེ་རང་གི་སྟོན་པ་རང་ལ་བྱས། སྔོན་གྱི་གནས་ལུགས་རྗེས་སུ་
དྲན་པ་ཞིག་བྱུང་དུས་སྒྲུང་གཏེར་ཡིན་པས། ངས་ཁོ་ལ། ཁྱེད་ཀྱི་སེམས་ཀྱི་
ཤར་ཆ་ཅི་ལྟ་བུ་ཡིན་ཞེས་དྲིས་ཚེ། ཁོང་གི་སེམས་ཀྱི་ཐོག་ཏུ་ངང་གིས་ཤར་
གྱིན་ཡོད་པ་ཞིག་ཏུ་འདུག ཡིན་ན་ཡང་། སྒྲུང་ལ་སྣ་ཁ་མང་སྟེ། གཏམ་
དཔེར། མི་རེའི་ཁ་ན་སྒྲུང་རེ་ཡོད་བྱ་བ་ཡིན་པས། ཁོས་གེ་སེར་རྒྱལ་བོར་རྗེས་
དྲན་གྱི་ཚུལ་གྱིས་འདང་བརྒྱབ་ཐལ། དེར་ཡང་གེ་སར་གྱི་ཁྲབ་རྨོག་འཁོར་
གསུམ། རྟའི་མདོགཞལ་ངོ་ཅི་ལྟར་ཡིན་པ། སྦར་ལྕག་བསམ་པའི་དོན་གྲུབ་
གྱི་འཛིན་སྟངས། གཞུ་མདའ་འདི་གར་བཏགས་པའི་འབྱུང་ཁུངས། གཡོན་
གྱི་དར་ཆེན་( དག་རི་ཧམ་ཆེན་) འདི་ཕྱོགས་སུ་བཏགས་པ་དེའི་ཡོང་ས། རྫུ་
འཕྲུལ་ལྷ་མདའ་བཞི་བཅུ་འདི་གང་ནས་ཡོང་བ། དེ་ཚོ་ཁོང་གིས་སྒྲུང་ལེན་
ཁུལ་བྱེད་དུས་སེམས་ཐོག་ལ་ཤར་འདུག་རྒྱུ་ཞིག་ཡིན་འདུག དེ་ཁོ་རང་གིས་
དཔེ་ཆའི་ནང་ནས་ཚུར་བླངས་པ་འདྲ་གཏན་ནས་མ་རེད། སེམས་ཐོག་དུ་
ཤར་བ་ཡིན་ཟེར་བས་ཡིན་རྒྱུ་རེད། དེ་ཡང་སངས་རྒྱས་ཀྱི་བསྟན་པ་དང་གླིང་
སེང་ཆེན་རྒྱལ་པོའི་བསྟན་པ་ཅི་ལྟར་དར་ན་དེ་ལྟར་བཟང་གིངས་བལྟས་ན།
དབང་ཐང་དང་སྐྱེ་ཕྲེང་གཉིས་འགྲིག་དགོས་སྟེ། དེའི་ཕྱོགས་ནས་བཤད་ན།
ཁོ་རང་གོ་ཆོད་མི་དར་སྟག་གཡུ་བྱ་བ་ཞིག་ཡོད་པ་གེ་སར་རྒྱལ་པོའི་མདུན་
416



འདུག་དེའི་སྐྱེ་བ་ཡིན་ན་ཐང་གི གླིང་ཆོས་ལྷ་པད་ནག་གླིང་ཆོས་འཕན་ནག་
པོ་ལྡོང་རྭ་ཁྲ་རྒན་པོའི་རིང་ལ། དཔལ་སེང་ཚ། རོང་ཚ། ཁྲོ་ཚ་གསུམ་ཟེར་བ་
འདི་ལྡོང་རྭ་ཁྲའི་གདུང་རྒྱུད་ངོ་མ་ནོག་པ་དེ་ཚོ་ཡིན། ཁོ་དེའི་གདུང་གི་མི་ཞིག་
ཡིན་སྙམ་ནས་ཁོ་ལ་དྲིས་པ་ཡིན། ཁོས་ང་ལ་གསུང་ཆོས་འདི་འདྲ་ཡོད་ཞེས་ན་
ནིང་ཁྱེར་ཡོང་ཐལ། ངས་དེ་ཚོར་ཞིབ་མོར་བལྟས་པ་ཡིན། གླིང་གི་ཡུལ་
ཁམས་འདི་ལྟ་བུ་ལགས་ལ་དེའི་གནས་ལུགས་དེར་མི་མཐུན་གི་བསམ་ས་མེད་
ནོར་དབང་། ཁོང་གི་སྒྲུང་དུ་ཡོད་པའི་ལྡོང་སྲས་བརྒྱད་ཀྱིས་བཀྲ་ཤིས་
རྫོང་བརྒྱུད་བླངས་པའི་ལོ་རྒྱུས་དེ་སྒྲུང་གང་ལ་གཏོགས་སམ། །
ངག་རིགབཀྲ་ཤིས་རྫོང་བརྒྱུད་ནི་བདུད་ཆེན་རུ་བཞི་དང་རྫོང་ཆེན་བཅོ་
བརྒྱད་ཀྱི་མཇུག་ཏུ་བླངས་པ་ཡིན། དེའི་སྒྲུང་དེ་དཀའ་ནི་རེད། དཀོན་ནི་
རེད། ད་ལྟ་ཡོད་ནི་མ་རེད། རྫོང་ཆེན་བཅོ་བརྒྱད་ཀྱི་རྔ་མ་བུད་སྐོར་ལ་བཀྲ་
ཤིས་ལྷ་བརྒྱད་ཀྱི་རྫོང་ཟེར་བ་ཡིན། དེའི་སྔོན་ལ་མི་དར། དེ་དུས་ཕབ་པ་ཡིན།
དེ་དུས་གེ་སར་ལྷ་ཡུལ་དུ་བྱོན་མེད། དེར་ཁྱེད་རྣམས་པས་རྒྱབ་སྐྱོར་བྱེད་པར་
ཞུ། ས་ཆ་འདིར་སྒྲུང་བཤད་མཁན་རྣམས་ལ་ཁྱེད་ཅག་གིས་རྒྱབ་སྐྱོར་བྱེད་
པར་འཚལ།
ནོར་དབང་། ལོ་གཉིས་ཀྱི་སྔོན་ལ་བསྟན་འཛིན་གྲགས་པ་ལུང་ངམ་
དགོན་པ་ནས་ཁྱེད་ལ་ཐུག་སྟེ་ཆོས་ཞུས་པས་ཁྱེད་རང་ཁོང་གི་རྩ་བའི་བླ་མ་ཡིན་
གསུངས། །
ངག་རིག ངས་ཁོ་ལ་ངས་ཁྱོད་ཀྱིས་སྒྲུང་འདི་ཡི་གེར་ཕབ་བ་རིག་མ་
མྱོང་ཡང་། རང་གི་སེམས་ཐོག་ནས་ཤར་བ་ཞིག་ཡིན་ཚེ། སུས་ཀྱང་བཤད་
ཀྱང་དེས་སེམས་ལ་དཔའ་རྟུལ་དེ་ཤར་འོང་། མིག་ལམ་དུ་( དེ་ལྟར)ཡོང་བ་
ན་དེ་སྒྲུང་དག་པའི་རྟགས་ཡིན། དཔེར་ན་འདབས་ནས་གླུ་ལེན་ཚེ། ཁྲབ་
.
417



རྨོག་འཁོར་གསུམ། ལྕགས་ཁྲབ་རྡོ་རྗེ་དཔའ་རྫོང་། ལྕགས་རྨོག་ནོར་བུ་
བསམ་འཕེལ། རལ་གྲི་ལྗང་བ་ཡུ་དམར། རྟ་སྔོག་དྲུག་བདེ་དགེའི་སྲབ་སྐུ་
དང་བཅས་པ་མིག་ལམ་ཏུ་ཤར། སེམས་ཐོག་ནས་ཏུ་ཤར། གླུ་ལེན་ཞོར་ལ་
སེམས་ཐོག་ཏུ་འབབ་པ་ཞིག་ཡིན་ན་དེ་རིག་པའི་ཁྱད་ཆོས་རེད། ཡང་དཔེར་
ན། གེ་སར་ཁོང་གི་སྒྲུང་ཞིག་ལེན་པ་ན་ཡང་། མདོ་བ་རྐྱང་རྒོད་འཕུར་ཤེས།
གཞུ་མོ་རུ་རྒོད་ཁྱུང་ཆེན་འདི་གཟའ་ཁྱབ་འཇུག་གུ་རུ་རིན་པོ་ཆེས་བཀའ་སྒོ་ཕྱེ་
ཉིན་ལ་རྨ་ཡུལ་དུ་བགོས་པ་ཡིན། གེ་སར་རྒྱལ་པོ་གུ་རུའི་ཐུགས་སྤྲུལ་གྱི་འཕྲིན་
ལས་ཡིན་ཟེར།
ཀླུ་ཞགས་ཆུ་ཐིགས་འདོམ་དགུ་བྱ་བ་ཞང་པོ་གཙུག་ན་རིན་ཆེན་གྱིས་
བྱིན། ལྷ་ཆེན་ཚངས་བའི་ཕྱག་མདའ་བཅུ་བཞི་ཡོད། གེ་སར་དུང་བུའི་ནང་
དུ་མདུང་མོ་བ་དན་རྩེ་ལྔ་དེ་དགྲ་ལྷའི་གཉན་སྟག་དམར་པོས་གནང་། དར་
དཔལ་བླ་མེད་དེ་དར་སྲུང་རྨ་ཆེན་སྤོམ་རས་གནང་། དེའི་དགྲ་ལྷའི་གོ་མཚོན་
སྣ་དགུ་དེ་ཡུལ་ཕྱོགས་སྐྱོང་བའི་དཀར་ཕྱོགས་ཀྱི་ཆོས་སྐྱོང་བླ་མ་རྣམས་ཀྱིས་
གནང་། དེ་ལྟ་བུ་གེ་སར་གྱིས་ཚེ་གླུ་འགྱུར་མེད་བླངས་ན་འདྲ། ཁྲོམ་ཆེན་ཟིལ་
གནོན་བླངས་ནའང་འདྲ། གེ་སར་ཆུང་དུས་ཉམས་ཐག་པའི་དུས་ལ། ཇོ་
རུའི་ཚེ་གླུ་འགྱུར་མེད་བླངས། དེ་ནས་ཅུང་ཆེ་བའི་དུས་འགག་མེད་རང་སྒྲ་བྱ།
དེ་ནས་འཛམ་གླིང་རྒྱལ་པོར་གྱུར་རྗེས། ཁྲོམ་ཆེན་ཟིལ་གནོན་བྱ། དེ་ལྟ་བུ་
ལེན་དགོས། དེ་ལྟར་ཁོའི་སེམས་ལ་འདི་ལྟར་ ཤར་དེ་ལྟར་ ཤར་ཞེས་ཟེར།
སྔོན་ཆད་ངས་མཐོང་མ་མྱོང་ཡང་། ཡི་གེ་བསྐུར་ཡོང་ཐལ། ངས་ག་ལེར་ལྟ་
འོང་ཞེས་རྗེས་སུ་བལྟས་པ་དེ་ཡིན།
ནོར་དབང་། ཁྱེད་ཀྱི་སྒྲུང་འདི་འབབ་སྒྲུང་ཨེ་རེད།
ངག་རིག རེད། སེམས་ཐོག་ནས་ཤར་བ་ཡིན
ནོར་དབང་། འབབ་སྒྲུང་དང་དག་སྣང་ལ་ཁྱད་པ་ཨེ་ཡོད།
2
418



ངག་རིག དག་སྣང་བྱ་བ་འདིའི་སྒྲུང་གི་མགོར་འདོན་རྒྱུ་ཞིག་ཡོད་པ་
འདི་ལྟར། འགྲོ་བ་འདྲེན་མཛད་སངས་རྒྱས་འོད་དཔག་མེད། །བདག་ལུས་
མུན་སེལ་འཕགས་པ་འཇམ་པའི་དབྱངས། །ལོག་རྟོག་འཇོམས་མཛད་གསང་
བདག་ཧེ་རུ་ཀ །དགྲ་དཔུང་དབྱེ་འབྱེད་སྐྱེས་མཆོག་གེ་སེར་ལ། །སྙིང་ནས་
འབོད་དོ་ཤེས་བྱའི་སྒྲོན་མེ་སྦྱོར། །ཞེས་བཏོན་ཚེ་སེམས་ཇེ་གསལ་ཏུ་བུད་འགྲོ།
འདི་ལ་ལྷ་འབོད་ཀྱང་བྱ། གེ་སར་གྱི་རྩ་བའི་བླ་མ་འབོད་པ་རེད། དེ་ནས་
ཡང་། དུས་གསུམ་རྒྱལ་ཀུན་འཕྲིན་ལས་འདུས་པའི་དཔལ། ། བཀའ་དྲིན་
མཚུངས་བྲལ་གུ་རུ་རིན་པོ་ཆེ། །ཐུགས་རྗེའི་མངའ་བདག་དཔའ་བོ་རྟ་རྐྱང་
རེ། །སྙིང་ནས་འབོད་དོ་རིག་པའི་རྩ་དབང་འདྲེན། ། དེ་ལྟར་སེམས་ཀྱི་རྩ་
ཁམས་ཐམས་ཅད་ཇེ་གསལ་དུ་འགྲོ། དེའི་རྔ་མ་ནས་གེ་སར་རྣམ་ཐར་མར་
བཤད།གེ་སར་གྱི་གཏེར་སྒྲུང་དང་དག་སྣང་གཉིས་གཅིག་ཡིན། གེ་སར་ལ་
དག་སྣང་དང་དད་པ་ཡོད་དགོས། གླིང་ཡུལ་ལྟ་བུར་མཚོན་ན། ཁྲབ་རྨོག་
འཁོར་གསུམ་དང་དཔའ་རྟུལ་ཡོངས་རྫོགས་ཀྱི་སྐུ་ལུས་དང་ཞལ་ངོ་ཐམས་ཅད་
སེམས་ལ་ཤར་ཐུབ་དགོས། གཏེར་སྒྲུང་བྱ་བ་ནི་བདེ་སྟོང་འདུས་མ་བྱས་པའི་
ནམ་མཁའི་ནས་ལུང་བསྟན་དང་གཏེར་སྒྲུང་ཟེར་བ་གཅིག་རེད། གཏེར་ཟེར་
བ་མཁའ་འགྲོ་མ་སྐུ་མདོག་དཀར་པོ་ཅན། དམར་པོ་ཅན་རིགས་ལྔ་དང་
གཙུག་ཏོར། དྲ་བྱད་དང་རུས་རྒྱན་གྱི་མཁའ་འགྲོ་མས་ཆོས་ཀྱི་གར་སྟབས་
དང་བཞད་སྒྲ་ཤིག་སེ་ནམ་མཁའ་ནས་རྣ་གདོང་ལ་གསུང་སྣང་ཤར། དེ་ལྟར་
ཡིད་ངོར་ཕོག་ དགོས། དེ་ གཏེར་རེད། ལྷ་ཡིད་ནང་ལ་ ཤར་ བ་ ལྷ་ སྒྲུང་།
གཏེར་སྒྲུང་ཡང་བྱ།
ལྡོང་ནོར་སྡེ་ལགས་ལ་བཅར་འདྲི་བྱས་པའི་གནས་ཚུལ།
ནོར་སྡེ། ང་ནོར་སྡེ་ཡིན། ད་ལྟ་བླ་མ་ངག་དབང་རིག་འཛིན་དང་
མཉམ་དུ་སྒྲུང་མཁན་བསྟན་འཛིན་གྲགས་པས་ཅི་ལྟར་སྒྲུང་ཕབ་ཚུལ། འདི་
419



རིགས་གང་དུ་གཏོགས་ཚུལ་སྐོར་ཅུང་ཟད་བཤད་ན། འདིའི་སྐོར་ང་རང་གིས་
སློབ་སྦྱོང་བྱས་པའི་ངོས་ཟིན་ཙམ་བཤད། ཐོག་མར་སྒྲུང་ལ་གཏེར་སྒྲུང་བྱ་བ་
ཞིག་ཡོད་པ་ལ་གཏེར་སྟོན་བྱ་བ་ཞིག་དགོས། འདི་གང་ཟག་ཞིག་ཡིན་དགོས།
དེ་ནས་ཕབ་ཟིན་པའི་ཡི་གེ་ཞིག་ཡོད་དགོས་དེ་ལ་གཏེར་ཆོས་བྱ། གཏེར་ཆོས་
སུ་གླིང་སྒྲུང་དང་འབྲེལ་བ་ཡོད་པ་ནི་གཏེར་སྒྲུང་ཡིན། སྒྲུང་ལས་གཞན་པའི་
གཏེར་ཡང་ཕབ། སྒྲུང་གཏེར་ལ་རིགས་འགའ་དགར་རྒྱུ་ཡོད་དེ། གཅིག་རྫས་
གཏེར་བྱ། དེར་སྔོན་ལ་གཏེར་སྒྲོམ་ལེན་དགོས། དེ་ཁ་འགས་ཏེ་ཤོག་སེར་ལ་
སོགས་པ་ཡོད་པ་དེར་སྐྱེ་བོ་རང་ག་བས་ཀློག་མི་ཐུབ་པའི་ལེགས་སྦྱར་རམ་བོད་
ཀྱི་བརྡ་རྙིང་ལ་སོགས་པའི་ཡིག་འབྲུ་གཅིག་གཉིས་རེ་བྲིས་ཡོད་པ་དེར་རྫས་
གཏེར་བྱ། གཏེར་སྒྲོམ་ལ་ལ་གཏེར་ནས་བླངས་ཟིན་ཡང་འདོན་མི་ཐུབ་པའང་
ཡོད། དེར་མི་གཞན་གྱི་བརྡ་ཡིག་ངོས་འཛིན་པའང་ཡོད། གཏེར་སྟོན་རང་
གིས་ཁ་ཕྱེ་བའང་ཡོད། ཡང་གཏེར་སྒྲོམ་བླངས་ཚར་ནས་ལོ་བདུན་བརྒྱད་བར་
ལ་ཁ་འབྱེད་མི་ཐུབ་པ་ཡང་ཡོད། །
གཏེར་སྒྲོམ་བྱ་བ་གང་ནས་ལེན་ཞེ་ན། ལ་ལ་ནམ་མཁའའམ་བྲག་ནས་
འདོན་པ། ས་འོག་ནས་ལེན་པ། ཆུ་ལས་འདོན་པ། མེ་ནས་ལེན་པ་ལ་
སོགས་འབྱུང་བཞིའི་ཀློང་ནས་འདོན་པ་སོགས་ཡོད་པ་མ་ཟད། ཐ་ན་སྔོན་
ཆད་རྒྱ་གར་གྱི་པཎྜི་ཏ་བོད་ལ་བྱོན་དུས་ལྷ་སྐུའི་ཕྱག་འཛུབ་བམ་ཡང་ན་མཆོད་
རྟེན་གྱི་བཀས་གའི་ནང་ནས་ལེན་པ་སོགས་ཡོད་པ་འདི་རྣམས་རྫས་གཏེར་གྱི་
རིགས་ཡིན། །
རིགས་གཉིས་པ་ནི། དགོངས་གཏེར་ཞེས་བྱ། དེར་དངོས་པོའམ་
རྫས་མ་ཡིན་པར། ཁོང་རང་ཉིད་ཀྱི་དགོངས་པའམ་ སེམས་ཏེ་ཆོས་ཉིད་
དགོངས་པའི་ཀློང་ནས་གཏད་རྒྱ་གྲོལ། དེ་སྔོན་ཆད་གུ་རུ་པདྨ་འབྱུང་གནས་
དང་ཡེ་ཤེས་མཚོ་རྒྱལ། ལྷ་ལྕམ་མནྡ་ར་བ། ཡང་ན་གེ་སར་རྒྱལ་པོ་ལ་སོགས་
420



པས་རྒྱལ་བློན་རྗེ་འབངས་སམ་དཔའ་རྟུལ་དྭངས་སྨན་ལ་མ་འོངས་པ་རྣམ་ཐར་
གྱི་ཚན་པ་འདི་ཁྱོད་ཀྱིས་ཤོད་དགོས་ཞེས་དགོངས་པའི་ཀློང་ལ་གཏད་རྒྱ་བཏབ།
དེ་རྗེས་སུ་གློ་བུར་དུ་ནམ་མཁའི་དབྱིངས་སུ་འཇམ་དཔལ་ཐིག་ལེ་ཡི་ཚུལ་
དུའམ་ཡང་ན། རྨི་ལམ་གྱི་སྣང་བར་བྱས་པའམ་ཡང་ན་བརྡ་ཡིག་གི་ཚུལ་དུ་
ཤར་བ། ཡང་ན་ནམ་མཁའི་ཁམས་སུ་ཡེ་ཤེས་ཀྱི་མཁའ་འགྲོ་མ་ཐམས་ཅད་
དམ་དཔའ་རྟུལ་རིགས་ཀྱིས་བརྡ་ཡིག་གི་ཚུལ་དུ་ཁྱོད་ལ་བཤད་ནས་དགོངས་
པའི་ཀློང་ནས་ཡོང་བ་དེ་ལྟར་ཡིན། དེ་ལ་དགོངས་གཏེར་ཞེས་བྱ། དགོངས་
གཏེར་ལ་བརྡ་ཡིག་གི་མགོར་གཏེར་ཚེག་དགོས། བརྡ་ཡིག་གི་དབུ་ཁྱུད་ཡོད་
དགོས།
གསུམ་པ། དེ་ལ་སྒྲུང་གཏེར་དང་རིགས་མཐུན་པའི་སྒོ་ནས་དག་སྣང་
གི་སྐོར་བྱ་བ་ཡོད། དེ་ནི་སྔོན་ཆད་གཏེད་རྒྱས་བཏབ་པ་ཞིག་མ་ཡིན། གུ་རུ་
རིན་པོ་ཆེས་འདི་འདོན་དགོས་པ་ཞེས་ཆེད་དུ་བཀའ་བསྒོ་བྱས་མ་ཡིན་པར།
ཁོ་གཏེར་སྟོན་རང་ཉིད་གླིང་དུས་ཀྱི་མི་ཡིན། དེ་དུས་ཀྱི་གནས་ཚུལ་རྣམས་
སྔོན་གནས་རྗེས་དྲན་གྱི་ཚུལ་དུ་ངམ་ངམ་ཤུགས་ཀྱིས་སེམས་ལ་ཤར་ཡོང་བ་
ཞིག་ཡིན་ཏེ། དཔེར་ན་གླིང་དུས་སུ་དམག་ལ་ཅི་ལྟར་ཆས་ཚུལ། རྫོང་ཅི་ལྟར་
ཕབ་ཚུལ། དྭངས་སྨན་གྱིས་ཅི་ལྟར་བརྫངས་བ་བྱས་ཚུལ་སོགས་ཅི་བཞིན་
སེམས་ལ་ཤར་བ་དེའོ། གལ་སྲིད་དེ་དུས་ཀྱི་གང་ཟག་ཁྱད་པར་བ་ཞིག་མིན་ཚེ་
དག་པ་ཡེ་ཤེས་ཀྱི་སྣང་བ་དེ་ཤར་རྒྱུ་མི་སྲིད། དེ་བཞིན་དུ་ཁོ་ལ་རང་བཞིན་གྱིས་
དག་པ་རབ་འབྱམས་ཀྱི་སྣང་བ་ཤར་དུས་ ཕྱིའི་སྣང་བ་སྣོད་ཀྱི་འཇིག་རྟེན།
ནང་གཡོ་བ་བཅུད་ཀྱི་སེམས་ཅན་བཅས་འཁོར་འདས་ཐམས་ཅད་དག་པ་རབ་
འབྱམས་ཀྱི་སྣང་ངོར་ཤར་ནས་ཐམས་ཅད་བླ་མ་གེ་སར། ཡི་དམ་གེ་སར།
མཁའ་འགྲོ་གེ་སར་ཏེ་བརྩེགས་གསུམ་གྱི་རང་བཞིན་ཅན་དུ་ཤར་ཡོང་དུས།
འོ་འདི་ཐམས་ཅད་དེ་དུས་གླིང་དུས་ཀྱི་ཧོར་གླིང་གཡུལ་འགྱེད་བྱས། འཛམ་
421



གླིང་གཡུལ་འགྱེད་བྱས་སོགས་དག་པའི་སྣང་བ་ལ་ཤར།
དག་སྣང་གི་སྐོར་འདི་ཕྲ་ཞིབ་རྒྱས་སུ་བགར་ན། དག་སྣང་བྱ་བ་གཏེར་
སྒྲོམ་ལེན་རྒྱུ་ཡོད་པའི་རྫས་གཏེར་དང་དགོངས་གཏེར་གྱི་རིགས་སུ་མི་འདུ་ན་
ཡང་། གཏེར་སྒྲུང་གི་ཚན་པའི་ནང་དུ་འདུ། ཕལ་ཆེར་ཞིག་ལ་དག་སྣང་ཡེ་
ཤེས་ཀྱི་དྲ་བ་ཞེས་བྱ་བ། དཔེར་ན་སྒྲུང་གཏེར་ཀུན་བཟང་ཉི་མས་གཏེར་
རིགས་གཅིག་ཏུ་དགར། དགོངས་གཏེར་རིགས་གཅིག་ཏུ་བཀར། དེ་ནས་
དག་སྣང་ཡེ་ཤེས་ཀྱི་དྲ་བ་ཞེས་དག་སྣང་སྐོར་གཅིག་ཏུ་བཀར་བ་དེ་དང་རིགས་
མཐུན་པའི་ཆ་ཡིན་པས། ཚན་པ་སོ་སོར་བགར་བ་མ་གཏོགས། ཐམས་ཅད་
གཏེར་སྟོན་གྱི་ཁྱད་ཆོས་ཡིན། དེའི་རྒྱུ་མཚན་གྱིས། ངས་བལྟས་ན། དེང་
སང་མགོ་ལོག་གི་སྒྲུང་གཏེར་ལ་གུ་རུ་རྒྱལ་མཚན། ངག་རིག བསྟན་འཛིན་
གྲགས་པ། ཡང་ན་གཏེར་སྟོན་བླ་མ་གཏུམ་པོ། བཀྲ་ཤིས་ཕུན་ཚོགས། སྟག་
ལྷ། ལྷ་མཚམས་སོགས་ཡོད།
དེ་ཡང་གཏེར་སྟོན་གྱིས་གཏེར་འདོན་དུས་དང་ཚོགས་འཁོར་འགྱོགས་
དུས་ཆ་རྐྱེན་ངེས་ཅན་ཚང་དགོས་པ་དཔེར་ན། ཐབས་ཤེས་གཉིས་ཟུང་འབྲེལ་
དགོས་ཕྱིར་རྡོ་རྗེ་དང་དྲིལ་བུ་གཉིས་མཛུབ་མོའི་མགོར་འདོགས་དགོས་དོན་
ཡང་དེ་ཡིན། དེ་ཡབ་ཡུམ་གཉིས་ཀྱི་རང་བཞིན་ཡིན་དགོས། དཔེར་ན་
བསྟན་གྲགས་ ཀྱི་ སྒྲུང་མགོར་ དུ་ བོ་ཞེས་ཡིག་འབྲུ་གཉིས་བཞག་སྟེ་འཇམ་
དབྱངས་དང་དབྱངས་ཅན་མའི་ཆ་བྱད་དུ་བརྩི་བ་བཞིན་ནོ། ཅིག་ཤོས་བྲལ་
བས་སྒྲུང་ གཏེར་ཡལ་འགྲོ། དེ་ སྐྱེ་བོ་རང་ག་བའི་ཆགས་པ་དང་མི་འདྲ།
དཔེར་ན། རྗེ་ཙོང་ཁ་བས་སྐུ་ཚེ་སྨད་དུ་དཔལ་གསང་བ་འདུས་པའི་དཀྱིལ་
འཁོར་དུ་བདེ་མཆོག་དཀྱིལ་འཁོར་གྱི་དབང་བསྐུར་དུས་དཔྱིད་ཀྱི་རྒྱལ་མོའི་གླུ་
དབྱངས་བྱ་བ་བསམ་ནས། ཚོགས་གླུ་བླངས་པ་ང་ཚོས་ཤེས་གསལ་རེད།
ཚོགས་གླུ་དེ་མེད་ན་བརྩེགས་གསུམ་གྱི་དཔའ་བོ་མཁའ་འགྲོ་ཐམས་ཅད་ཀྱིས་
422



གྲོགས་མི་བྱེད། གྲོགས་མ་བྱས་ན་རིག་པའི་རྩལ་མི་ཤར། རིག་པའི་རྩལ་མ་
ཤར་ན་སེམས་ངོ་སོགས་སུ་ཅི་ཡང་མི་ཤར། འདི་ཆགས་པ་ཡིན་ཡང་ཆགས་པ་
ཆེན་པོ་ཡིན། ཆགས་པ་ཆེན་པོ་ནི་སྙིང་རྗེའི་རང་བཞིན་ཅན་ཡིན། དེ་ཡང་
གླིང་དུས་བུད་མེད་སོགས་གཏེར་སྟོན་དང་ལྷན་དུ་འཛོམས་ན་གཏེར་འདོན་རྒྱུ་
ཡོད་པ་གཏེར་སྟོན་གྱི་ཁྱད་ཆོས་ཤིག་ཡིན། དེའི་རྒྱུ་མཚན་ནི་སྐབས་དེ་དུས་
མཉམ་དུ་འཚོགས་འཁོར་བཀྱགས། དམག་རྒྱག་གཡུལ་ལ་ཆས་སྐབས་དང་།
རྒྱལ་ཁ་བླངས་ནས་ཡོང་ན་རྟ་གོང་ལ་མོ་སྨན་གྱིས་སྐྱེལ་མའམ་བསུ་མ་བྱེད་པའི་
ཚུལ་དྲན་པ་སློང་བའི་ཕྱིར་དུ་ཡིན། ཉམས་དགའ་བའི་རྒྱུ་མཚན་གྱིས་སོ།
མདོར་ན། དག་སྣང་གི་ཆོས་སྐོར་གཏེར་སྒྲུང་གི་ཁོངས་སུ་བསྡུ་ཆོག་
ནའང་། ནང་ཚན་གྱི་རིགས་ཀྱིས་བཀར་ན། དགོངས་གཏེར་དང་རྫས་གཏེར་
དང་ཅུང་ཙམ་ཐ་དད། ཕྱི་མ་གཉིས་དང་པོ་ཉིད་ནས་བསམ་བཞིན་དེ་ལྟར་
བྱས་ཤིང་མ་འོང་བ་ན་ཅི་བཞིན་སྤེལ་བར་གཏད་རྒྱ་དང་བཅས་ཐག་བཅད་པ་
དེ་ཡིན། དག་སྣང་ལ་གཏད་རྒྱ་མེད་ཀྱང་དེ་དུས་ཀྱི་གནས་ཚུལ་ཕྱིར་སེམས་ལ་
དྲན་པ་དེ་ཡིན། ཕྱི་མ་གཉིས་ལ་མཚོན་ན་གཏེར་ཆོས་ཀྱི་ནང་དོན་ཧ་ཅང་
གཏན་ཁེལ་ཡིན་པས་བསམ་ཚུལ་བཞིན་རང་སྣང་གང་ཤར་གྱིས་བྲིས་མི་ཆོག
དག་སྣང་དེ་ལྟར་མིན་པར་རང་གི་སེམས་ལ་སྣང་བ་བཞིན་བྲི་ཆོག
ངའི་བལྟས་ན་བསྟན་འཛིན་གྲགས་པའི་སྒྲུང་ནི་གཏེར་སྒྲུང་གི་ཁོངས་སུ་
གཏོགས། ལ་ལ་དགོངས་གཏེར་གྱི་ཁོངས་སུ་གཏོགས། མང་ཆེ་བ་དག་སྣང་
གི་ཁོངས་སུ་གཏོགས་སོ། །
སྒྲུང་གཏེར་གུ་རུ་རྒྱལ་མཚན་ལ་བཅར་འདྲི་བྱས་པའི་སྐོར།
ནོར་དབང་། སྒྲུང་ཕབ་དུས་བརྡ་ཡིག་ལ་མ་བརྟེན་པར་ཕབ་པ་ཨེ་ཡོད།
གུར་རྒྱམ། མེད། དེ་འདྲ་གཏན་ནས་མེད་། བརྡ་ཡིག་བྱ་བ་ནི་སློབ་
དཔོན་པད་འབྱུང་གི་སྨོན་ལམ་ཐེབས། གཏེར་སྟོན་བརྒྱ་རྩ་དང་གཏེར་སྟོན་
ལ



སྟོང་རྩ་གཉིས་ལ་སོགས་པ་དེར་སྔོན་གནས་རྗེས་སུ་དྲན་པའི་བརྡ་རྟགས་
ཤིགདཔེར་ན། བརྡ་ཡིག་དེ་བྲིས་མ་ཐག་ཏུ་སྔོན་གྱི་ལོ་རྒྱུས་ཕྱིར་དྲན་ཡིན།
སློབ་དཔོན་པདྨས་བྱིན་གྱིས་བརླབས་ཅིང་སྨོན་ལམ་རྒྱས་ཐེབས་པའི་མཚོན་
རྟགས་ཤིགསྔོན་གྱི་ལོ་རྒྱུས་རྗེས་སུ་དྲན་པའི་བརྡ་རྟགས་ཤིགདཔེར་ན་བརྡ་ཡིག་
དེ་བྲིས་མ་ཐག་ཏུ་སྔོན་གྱི་ལོ་རྒྱུས་ཕྱིར་དྲན་པར་བྱེད། ངའི་སྒྲུང་ཐམས་ཅད་ལ་
བརྡ་ཡིག་ཡོད། དཔེར་ན། མི་ཞིག་གིས་ཁྱོད་ཀྱིས་སྒྲུང་འདི་འབྲི་རོགས་ཞེས་
བསྐུལ་བའི་རྗེས་ནས། རྐྱེན་ཞིག་ལ་ངེས་པར་བརྟེན་དགོས། དེ་ནས་ཤོག་
གུའི་ངོར་བརྡ་ཡིག་འགའ་འབྲི་རྒྱུ་ཡོད། བརྡ་ཡིག་བྲིས་རྗེས་སྒྲུང་དེའི་མགོ་
མཇུག་ཚང་བར་བྲི་ཐུབ། །
ངས་བལྟས་ན། བསྟན་འཛིན་གྲགས་པའི་སྒྲུང་དག་སྣང་གི་སྒྲུང་རེད་
སྙམ། གཏེར་ཆོས་ཟེར་བ་ནི་བདེན་དོན་ཡོད་ལ་གནས་ལུགས་ཁོ་ན་ཡིན་པ་
ཞིག་ལ་ཟེར། ལོ་རྒྱུས་ཀྱི་བདེན་དཔང་དང་ཁུངས་ཡོད་པ། ལོ་རྒྱུས་དེའི་མགོ་
རྔ་མར་བལྟས་ཚེ། དཔེར་ན། འཛམ་གླིང་གཡུལ་འགྱེད་ལ་ཆ་མཚོན་ན། ས་
མིང་ཆུ་མིང། ཡུལ་སྲོལ་གོམ་གཤིས་སོགས་དངོས་ནས་ཡོད་པ་ཞིག་ཡིན་
དགོས། འདི་ལོ་རྒྱུས་ཀྱི་བདེན་དཔང་བྱ་བ་སྔོན་གྱི་ལུང་དང་ཁུངས་ལ་བྱ།
ཡང་དཔེར་ན་བཀའ་ཐང་ཤེལ་བྲག་མར་མཚོན་ན། ཨོ་རྒྱན་གླིང་པའི་གཏེར་
ཆོས་ཡིན། སློབ་དཔོན་གྱི་ལོ་རྒྱུས་ཡིན། ལོ་རྒྱུས་ཡིན་ལ་གཏེར་ཆོས་ཀྱང་ཡིན།
སྒྲུང་ཡང་དེ་དང་མཚུངས།
དག་སྣང་བྱ་བ་ནི་གང་ཤར་རང་གྲོལ་གྱིས་གེ་སེར་ལ་བསྟོད་པའི་ཆེད་དུ་
སྙན་ངག་དང་ཚིག་རྒྱན་གྱིས་བཅིངས། ལོ་རྒྱུས་ཀྱི་བདེན་དཔང་ཅི་ཡང་མེད།
དག་སྣང་ལ་རྣམ་པ་མང་པོ་ཕྱེ་རྒྱུ་ཡོད། རྩོམ་ངོ་མ་ཅི་ལ་ཡིན་ཏེ། རྒྱུ་མཚན་ནི་
གང་ཤར་རང་གྲོལ་གྱིས་བྲིས་པའི་ཕྱིར། རྩོམ་ཞིག་ཡིན་ན་འདང་བརྒྱབ་ནས་
གནས་ལུགས་ཡོད་པ་ཞིག་བྲི། དག་སྣང་ནི་བསམ་གཞིགས་གཏོང་མི་དགོས་
424



པར་གང་ཤར་གྱིས་ཤར་མར་འབྲི། དག་སྣང་ནི་རང་གི་སྣང་བས་བཟུང་ཚུལ་
བྲི། དཔེར་ན་གླིང་རྗེ་གེ་སར་བྱ་བ་སྔོན་བྱོན་མྱོང་ལ། དེའི་མཛད་པ་དང་རྣམ་
ཐར་ཕལ་ཆེར་འདི་ལྟ་བུའོ་སྙམ་དུ་ཡིད་དད་པ་དང་བཅས་བྲིས་པ་ཡིན། །
༧ མཐའ་ དཔྱོད། སྒྲུང་པ་ནི་སྒྲུང་ གི་ རིག་གནས་འཕེལ་འགྱུར་ལ་
བརྟེན་ནས་བྱུང་བའི་དུས་རབས་ཀྱི་ཁྱད་ཆོས་ལྡན་པའི་སྣང་ཚུལ་ཞིག་ཡིན།
དེ་བྱུང་བའི་རྒྱུ་མཚན་ཆོས་སྲིད་གཉིས་ལ་འབྲེལ་བ་ཧ་ཅང་ཆེ་བ་གོང་དུ་བརྗོད་
ཟིན་ན་ཡང་། འདིར་གླེང་བར་བྱ་བ་ནི་ཆོས་སྲིད་གཉིས་ཀྱི་དགོས་དབང་ལ་
བརྟེན་ནས་བྱུང་བའི་ཆོས་སྒྲུང་དང་། དེ་ལས་བྱུང་བའི་སྒྲུང་པའི་རིགས་ལ་
ཡང་བསྐྱར་རང་བློས་དཔག་ཚད་ཙམ་བརྟག་པར་བྱ་སྟེ། ད་སྔོན་སྒྲུང་པའི་
རིགས་ལ་ བབས་ སྒྲུང་ གི་ རིགས་དང་། གཏེར་སྒྲུང་ གི་ རིགས། པྲ་ སྒྲུང་།
བརྒྱུད་སྒྲུང་། བསླབ་སྒྲུང། འདོན་སྒྲུང་སོགས་གང་རུང་ཞིག་དབྱེ་བ་ཕྱེ་ཡོད་
ལ། མིང་འདི་ཕལ་ཆེར་སྔོན་གྱི་མཁས་པ་ལ་ལས་སྐབས་དེར་རང་གི་མིག་དང་
རྣ་བའི་སྤྱོད་ཡུལ་དུ་གྱུར་བའི་སྒྲུང་པ་དག་ལ་བཅར་འདྲི་བྱས་པ་ལས་བྱུང་བའི་
འདོད་རྒྱལ་གྱི་མིང་ཙམ་དང་ལ་ལ་ཐོལ་བྱུང་དུ་བཏགས་པ་ཞིག་ཡིན་པ་ལས།
འཐུས་སྒོ་ཚང་ཞིང་། དངོས་ཡོད་གནས་ཚུལ་དང་ཡོངས་སུ་མཐུན་པ་ཞིག་མ་
ཡིན་སྙམ། དེར་བརྟག་བྱའི་དོན་གཉིས་ཡོད་དེ། གཅིག་ནི་ད་ལྟ་བཀོལ་སྤྱོད་
བྱེད་བཞིན་པའི་སྒྲུང་པའི་རིགས་ཀྱི་ཐ་སྙད་དེ་དག་ཚད་ལྡན་དང་འཐུས་སྒོ་ཚང་
བ་ཞིག་ཡིན་ནམ་མ་ཡིན། གཉིས་ནས་ར་གན་གསེར་ལ་བརྫི་བ་དང་ལུག་ཁྱིར་
ར་བསྲེ་བ་བཞིན་སྒྲུང་གི་དབྱེ་བ་དེ་དག་ལ་མིང་དོན་གཉིས་མི་མཐུན་པའི་སྐྱོན་
ཡོད་དམ་མེད། དཔྱད་པར་བྱ་སྟེ། དང་པོ་ནི་བབས་སྒྲུང་དང་། གཏེར་སྒྲུང་།
པྲ་སྒྲུང་ལ་སོགས་པ་ད་ལྟ་མིང་དུ་འབོད་བཞིན་པའི་སྒྲུང་གི་རིགས་ཕལ་མོ་ཆེ་
ཆོས་ལུགས་དང་འབྲེལ་བ་ཡོད་ལ། ལྷག་པར་དུ་སངས་རྒྱས་ཆོས་ལུགས་དང་
འབྲེལ་བ་ཡོད། དེ་ཕྱིར་མིང་གི་དབྱེ་བ་དེ་དག་གཙང་མར་འབྱེད་དགོས་ན་
425



ངེས་པར་དུ་སངས་རྒྱས་ཆོས་ལུགས་དང་བོད་ཀྱི་རིག་གནས་ལོ་རྒྱུས་ཀྱི་རྒྱས་
བཏབ་པའི་མིང་བརྡ་དང་དེའི་དོན་ཅུང་ཙམ་ཡིད་ལ་ངེས་དགོས། མིང་རྐྱང་
བའི་ཐོག་ནས་བལྟས་ན་ཐ་སྙད་དེ་དག་ལ་སྐྱོན་མི་འདུག་པ་འདྲ་སྣང་ཡང་།
དོན་དུ་ད་ལྟ་འབོད་བཞིན་པའི་འབབ་སྒྲུང་བྱ་བ་ལ་བརྟག་བྱ་འདི་ལྟ་བུ་ཡོད་དེ།
མཁས་པ་ལ་ལས་འབབ་སྒྲུང་བཤད་པའི་སྐབས་སུ་འདི་ལྟར་གསུངས་ཏེ། དེ་
ནི་རང་གིས་གོ་ཐོས་བྱུང་བའི་སྒྲུང་དེ་བཤད་པའམ། ཡང་ན་གཞན་གྱི་མདུན་
ནས་ཐེངས་མང་ཉན་ཏེ་ཕན་ཚུན་གཅིག་ལ་གཅིག་བརྒྱུད་ཀྱིས་སྒྲུང་རྒྱུད་འཛིན་
བྱས་ནས་བཤད་པ་སོགས་གང་ཡང་མིན་པར་ཚེ་རབས་མང་པོའི་ལས་ཀྱི་དབང་
གིས་རང་གི་རིག་པའི་སྟེང་ལ་རང་ཤུགས་ཀྱིས་ཤར་བ་ཡིན་ཟེར། ཞེས་འབབ་
སྒྲུང་དང་སྒྲུང་རབས་ཕྱག་རྒྱ་ཆེན་མོ་ལྟ་བ་མཉམ་ཤར་གྱི་སྒྲུང་ངམ་ལྟ་བ་མཉམ་
ཤར་རམ་རྟོག་པ་ཉམས་ཤར་གྱི་སྒྲུང་རྣམས་གཅིག་ཡིན་པར་དགོངས། ཡིན་
ན་ཡང་འབབ་སྒྲུང་བྱ་བ་ནི་བོད་ཀྱི་ཆོས་ལུགས་ཀྱི་ལྷ་འབེབ་པའི་དོན་ལ་འབྲེལ་
བ་ཡོད་ལ། སྔོན་རྒྱ་གར་ཡུལ་ནས་སློབ་དཔོན་པདྨ་འབྱུང་གནས་དང་མཁན་
ཆེན་བོ་དྷི་ས་ཏཱ་གཉིས་སྤྱན་དྲངས་ཏེ་བསྟན་པ་སྤེལ་ནས་དང་ལ་བསམ་ཡས་མི་
འགྱུར་ལྷུན་གྱིས་གྲུབ་པའི་གཙུག་ལས་ཁང་བཞེངས་སྐབས་དུས་རྒྱལ་པོ་ཆེན་པོ་
བཞི་སོགས་མིའི་ཁོག་ཏུ་བརླམས་ཏེ་ལུང་བསྟན་བྱེད་དུ་བཅུག་ཚུལ་རྦ་བཞེད་དུ་
གསལ་ལ། ཐུའུ་བཀཱན་གྲུབ་མཐའ་ལས་ཀྱང་། གཉའ་ཁྲི་བཙན་པོ་ནས་རྒྱལ་
རབས་དྲུག་པ་ཁྲི་ལྡེ་བཙནཔོའི( གདགས་ཁྲི་བཙན་པོ》དུས་སུ་དབུས་སམ་
ཤོད་ལོན་བྱ་བར་རུས་གཤིན་ཡིན་པའི་བྱིས་པ་ལོ་བཅུ་གསུམ་ལོན་པ་ཞིག་
འདྲེས་མི་ལོ་བཅུ་གསུམ་གྱི་བར་བོད་ཁམས་ཐམས་ཅད་དུ་ཁྲིད་ནས་ལོ་ཉི་ཤུ་རྩ་
དྲུག་ལ་མིའི་ནང་དུ་མ་ཚུད་པ་ལ། མི་མ་ཡིན་གྱི་ནུས་པས་ཡུལ་འདི་དང་འདི་
ལྟ་བུ་ན་ལྷ་འདྲ་དི་དང་འདི་དང་ལྟ་བུ་ཡོད་པས་གནོད་འདི་དང་འདི་ལྟ་བུ་བྱེད།
དེ་ལ་གསོལ་མཆོད་དང་། ཡས་སྟགས་གཏོང་ལུགས་འདི་འདྲ་བྱས་པས་ཕན་
426



ཟེར་བ་སྣ་ཚོགས་ཤེས་པ་བྱུང་། ཞེས་ལྷ་མིའི་ ཁོག་ ཏུ་བརླམས་ནས་ ལྷ་
འབེབས་སྲོལ་སྔ་མོ་བོད་འདི་སྒྲུང་ལྡེའུ་བོན་གསུམ་གྱིས་སྲིད་སྐྱོང་བའི་དུས་ནས་
ཡོད་པ་ཤིག་ཡིན། སྐུ་རྟེན་གྱི་ལུས་ལ་ལྷ་དང་ཆོས་སྐྱོང་སོགས་གང་རུང་ཞུགས་
ནས། ལུང་བསྟན་དང་ལྷའི་ཐུགས་འདུན་བསྒྲགས་པའི་སྣང་ཚུལ་འདི་སྔ་མོ་
ནས་བོད་རྒྱུད་ནང་བསྟན་ནམ་བོད་ཆོས་སོགས་ལ་དར་བས། གེ་སར་སྒྲུང་གི་
འབབ་སྒྲུང་ཡང་དེ་ལས་འཕེལ་བ་ཞིག་ཡིན། །དེར་གེ་སར་གྱི་འབབ་སྒྲུང་ནི་
སྒྲུང་པ་ཉིད་ལྷའམ་ཆོས་སྐྱོང་དུ་གྲུབ་པའི་གེ་སར་གྱི་སྐུ་རྟེན་ལྟ་བུར་གྱུར་ནས།
ཁོང་ཚོས་བཤད་པའི་སྒྲུང་ནི་གེ་སར་དངོས་ལུས་སུ་ཞུགས་པའམ་གེ་སར་གྱི་
བཀའ་བཞིན་སྒྲུབ་པ་ཡིན་པར་གསལ་བས་། དོན་དུ་ཁོ་ཚོས་སྒྲུང་བཤད་པའི་
དུས་སུ་ལྷ་གོང་ནས་བཤད་པ་ཞིག་ཡིན། དེ་ལ་སྣང་ཚུལ་འགའ་ཡོད་པ་འདི་
ལྟར། གཅིག་སྒྲུང་འབབ་པའི་སྐབས་སུ་ལུས་ལ་ཞུགས་པའི་ལྷ་དེས་ཁོ་ཚོའི་
ཡིད་སེམས་གཉིས་ལ་ཁ་ལོ་བསྒྱུར་བཞིན་ཡོད་པས་ཁོ་ཚོའི་ལུས་པོ་དབང་མེད་
དུ་འདོར་ཞིང་བཤད་པའི་སྒྲུང་ལ་རང་གིས་ཚོད་འཛིན་མི་ཐུབ་པ། དཔེར་ན་
༢༠ ༡༠ལོར་ཡུལ་ཤུལ་འབྲི་སྟོད་རྫོང་དུ་གེ་སར་གྱི་རིག་གཞུང་གྲོལ་མོལ་ཚོགས་
འདུ་བསྡུས། ཚོགས་འདུའི་མཇུག་ཏུ་བདག་དང་ལས་གྲོགས་འགས་ཡུལ་དེ་
གའི་སྒྲུང་པའི་རིགས་ལ་བཅར་འདྲི་བྱས། ཉིན་འགའི་རིང་ལ་སྒྲུང་པ་བཅུ་ལྷག་
ལ་བཅར་འདྲི་བྱས་པའི་ཁྲོད་དུ་སྒྲུང་པ་ལོ་ན་ཅུང་ཕྲ་བ་ཞིག་ཡོད་པ། ཚོགས་
གྲལ་དུ་སྒྲུང་པ་གཞན་པས་སྒྲུང་བཤད་དུས་ཁོ་ཡི་ལུས་པོ་འགུལ་སིག་སིག་བྱེད་
པ་དང་། ལུས་ལ་རྔུལ་ཆུ་ཐོན་པ། རང་དབང་མེད་པར་སྒྲུང་བཤད་གྲབས་
བྱེད་པ་ཞིག་ཡོད་པ་དེ་ཁོ་རང་གིས་བཤད་པ་དང་མཐུན་པར་དངོས་ནས་
འབབ་སྒྲུང་གི་ཁོངས་སུ་གཏོགས་པར་ངེས་ཤེས་ཐོབ། འབབ་སྒྲུང་གི་སྒྲུང་པས་
ཐུའུ་བཀཱན་གྲུབ་མཐའ།》 ཤོག་ངོས་༣༨༠ན་གསལ།
427



སྒྲུང་བཤད་སྐབས་སྤྱིར་བཏང་ཡིན་ན་སྒྲུང་ཞྭ་མནབས་ཤིང་སྒྲུང་ཆེས་གསོལ་
དགོས། སྔོན་གནས་ཆུང་རྒྱལ་པོས་ལྷ་འབེབས་དུས་སུ་ངེས་པར་དུ་སྐུ་ལ་ལྷ་
ཆས་ཞུགས་དགོས་ཞིང་གལ་ཏེ་སྒྲུང་ཆས་མ་ཞུགས་ན་ལྷ་འབེབས་མི་ཐུབ་པ་
བཞིན། འབབ་སྒྲུང་ལ་ཡང་སྒྲུང་འབབ་པའི་སྐབས་སུ་སྒྲུང་ཆས་གསོལ་དགོས།
སྒྲུང་པ་གྲགས་ཅན་ཚེ་དབང་འགྱུར་མེད་ལྟ་བུ་མཚོན་ན། མི་ཀུན་ཀྱིས་ཁོ་ལ་
འབབ་སྒྲུང་གི་སྒྲུང་པ་ཡིན་པར་འདོད་ཀྱང་། ཁོང་གིས། ཁྱེད་ཚོས་ང་ལ་བབ་
སྒྲུང་ཟེར་ཀྱིན་འདུག་ཀྱང་། ང་ནི་བབ་སྒྲུང་ཟེར་བ་མིན། བབས་སྒྲུང་ཟེར་བ་
ནི་ལྷ་ཞུགས་པའི་སྒྲུང་མཁན་ལ་ཟེར། བབས་སྒྲུང་གི་སྒྲུང་མཁན་ཡང་དག་
ཞིག་ཡིན་ན་སྒྲུང་ཞྭ་གྱོན་མ་གཏོགས་སྒྲུང་བཤད་མི་ཐུབ། སྒྲུང་ཞུ་གྱོན་སྐབས་
ཞྭ་མོ་དེར་རྟེན་ནས་ཝ་འདོམས་ཞུགས་ཀྱིན་ཡོད། དེའི་དུས་སྒྲུང་གང་ཞིག་
བཤད་དགོས་པ་ཐོགས་པ་མེད་པར་ཤོད་ཐུབ་པ་དང་། སྒྲུང་ཞྭ་མེད་ན་ཆ་ཚང་
བའི་སྒྲུང་ཞིག་ཤོད་དཀའ། བཤད་ཚུལ་ལྟར་ན། ཆབ་མདོ་ཁུལ་སྨར་ཁམས་
རྫོང་ཁོངས་ཀྱི་སྒྲུང་མཁན་ཚེ་རྒྱལ་བྱ་བ་ནི་ཁྱད་ཆོས་དེ་ལྟར་ཡོད་པའི་སྒྲུང་
མཁན་ཞིག་ཡིན་པར་གྲགས། རིག་གནས་གསར་བརྗེ་སྔོན་ལ། ཁོང་ལ་སྒྲུང་
ཞྭ་ཞིག་ཡོད་པ་དང་སྒྲུང་ཞྭ་གྱོན་པའི་དུས་གླིང་སྒྲུང་འཁོན་ཐོགས་མེད་པར་ཤོད་
ཐུབ་པ་དང་། སྒྲུང་ཞྭ་མེད་ན་གླིང་སྒྲུང་ཤོད་མི་ཐུབ་ཟེར། རིག་གནས་གསར་
བརྗེའི་སྐབས་སུ། ཁོང་གི་བཟའ་ཟླས་སྒྲུང་ཞྭ་དེ་མེར་བསྲེགས་པ་དང་རྐྱེན་སྣ་
ཚོགས་ལསབར་སྐབས་ཤིག་སྒྲུང་ཤོད་མཚམས་འཇོག་དགོས་བྱུང་། དེང་དུས་
ཁོང་གི་ལག་པར་དཔེ་དེབ་བམ་དངོས་པོ་ཞིག་མ་བཟུང་ན་སྒྲུང་ཡང་དག་ཞིག་
ཤོད་མི་ཐུབ་པར་བརྗོད་པར་གྲགས་ལ། སྒྲུང་མཁན་བསམ་འགྲུབ་ཀྱིས། དེ་
སྔོན་ནགས་ཤོད་སྟག་ལྷ་སྒྲུང་མཁན་ཞེས་སྐྲ་རལ་པ་ལྟག་རྒྱབ་ཏུ་ཉིལ་ཞིང་སྤྱི་
གཙུག་ལ་ཛམ་ལྷའི་འདྲ་སྐུ་མཐེ་བོང་ཙམ་ཞིག་ཉིན་མཚན་བར་མེད་འདོགས་
བཞིན་ཡོད་པའི་སྒྲུང་པ་ཞིག་གི་མདུན་ནས་སྒྲུང་ཉན་མྱོང་ཡོད་པས། ཁོང་
428



s1*41
གིས་སྒྲུང་གསུངས་པའི་དུས་ཡིན་ཅིག་མིན་གཉིས་སྒྲུང་ཞྭ་གྱོན་ཞིང་འདུག་ལ།
སྒྲུང་ཞྭདེ་མ་གྱོན་ན་སྒྲུང་ཤོད་མི་ཐུབ་པ་གསུངས་ཀྱིན་འདུག་ཞེས་གསུངས་
བཞིན་ནོ། ཡིན་ནའང་དེ་མཐའ་གཅིག་ཏུ་མ་ངེས་ཏེ་དཔེར་ན་ཡུལ་ཤུལ་ཁུལ་
གྱི་སྒྲུང་པ་ཟླ་བ་གྲགས་པ་ལྟ་བུ་ཡིན་ན། ཁོང་འབབ་སྒྲུང་ཡིན་ཤ་སྟག་ཡིན་ཡང་
སྒྲུང་བཤད་པའི་དུས་སུ་སྒྲུང་ཆས་མ་གསོལ་ཡང་ཆོགགཞན་ཡང་སྒྲུང་པ་ཚེ་
དབང་འགྱུར་མེད་ཀྱིས་གསུངས་པའི་ཨ་འཛོམས་བྱ་བ་དེ་གེ་སར་དང་འབྲེལ་བ་
ཡོད་པའི་སྒྲུང་ལྷའམ་ལྷ་འབེབས་པའི་སྐུ་རྟེན་ལྷ་བ་ལྟ་བུ་ཞིག་ཡིན་བསམ་སྟེ།
ཧོར་གླིང་གཡུལ་འགྱེད་ཀྱི་སྨད་ཆར། སྐྱེས་ཡག་བཙོག་མེད་ལེའི་འཛོམས་པ་
གསུམ། །བང་རིང་ཐུང་མེད་ལེའི་འཛོམས་པ་གསུམ། །ཤ་ཚོ་འཇུད་མེད་ལེའི་
འཛོམས་པ་གསུམ། །ཞེས་གེ་སར་རྒྱལ་པོ་འཛོམས་པ་སྤུན་གསུམ་ལ་སྤྲུལ་ནས་
ཧོར་གུར་དཀར་ལ་སྤྲེལ་མགྱོགས་བྱས་པ་དང་ འབྲུག་མོས་དྲི་བ་བླངས་པ་
བཞིན་འཛོམས་པའི་ཞྭ་ལ་བཤད་པ་བྱས་ཚུལ་བཀོད་ཡོད། སྒྲུང་ཞྭ་ནི་སྒྲུང་པའི་
སྒྲུང་ཆས་གལ་ཆེན་ཞིག་ཡིན་པས་སྒྲུང་ཞྭའི་བཤད་པ་ནི་ཁྱད་ཆོས་ལྡན་པ་ཞིག་
ཡིན། མངའ་རིས་ཁུལ་གྱི་ལྷ་བའི་ལྷ་ཞྭ་དང་སྒྲུང་ཞྭ་གཉིས་ཧ་ཅང་འདྲ་བར་
གྲགས་པས། འབབ་སྒྲུང་གི་སྒྲུང་པར་མཚོན་ན་སྒྲུང་ཞུ་ནི་མེད་དུ་མི་རུང་བ་
ཞིག་ཡིན་ལེ་ཆེ། གོང་གི་རྒྱུ་མཚན་དེར་བརྟེན་ནས་གླིང་སྒྲུང་གི་ཆེད་མཁས་
རིག་འཛིན་ལགས་ཀྱིས་མཁས་དབང་ཚོས་སྒྲུང་མཁན་བསམ་འགྲུབ་དང་གཡུ་
སྨན་སོགས་ལ་བབས་སྒྲུང་ཞེས་བརྗོད་ཀྱི་ཡོད་པ་དེའང་ཐལ་སྐྱོན་དུ་སེམས་
སོ། །ཞེས་པ་དེར་ཁོ་བོས་ལག་པའི་ཐལ་མོ་སྙིང་གར་སྦྱར་ནས་དང་བ་སྟོན།
གལ་ཏེ་དེ་ལྟར་ཡིན་ན། མིག་སྔར་བོད་ན་ཡོད་པའི་སྒྲུང་པ་མང་ཆེ་བར( གེ་
《གླིང་སྒྲུང་གི་དཔྱད་གཏམ་དཔྱིད་ཀྱི་ཕོ་ཉའི་དབྱངས་རྟ།》 ཤོག་ངོས ༡༠༨ནས༡ ༡༠་
]
གསལ།
429



སར་དར་ཡུལ་གཙོ་བོའི་ས་ཁུལ་དག་གི་སྒྲུང་པར་སྟོན། ) འབབ་སྒྲུང་ཟེར་བ་དེ་
ཡང་ར་མགོ་ལུག་ལ་སྦྱར་བའི་སྐྱོན་དུ་མཆིས་ལ་འབབ་སྒྲུང་ལ་སྒྲུང་པའི་གྲངས་
ཀ་ཧ་ཅང་ཉུང་ངོ་། །འོ་ན་སྔོན་ལ་འབབ་སྒྲུང་དུ་འབོད་ཀྱང་མ་ཡིན་པ་དེ་ཚོ་
སྒྲུང་གང་གི་ཁོངས་སུ་གཏོགས་ཞེ་ན། དེ་ཚོ་མང་ཆེ་བ་རྟོག་པ་ཉམས་ཤར་གྱི་
སྒྲུང་གི་ཁོངས་སུ་གཏོགས་ཏེ། རྟོག་པ་ཉམས་ཤར་གྱི་སྒྲུང་ནི་སྒྲུང་པས་ཐོག་
མར་རྨི་ལམ་གཏོང་ཞིང་། དེ་རྗེས་ནད་ཀྱིས་གཟིར་བ། མཐར་རྩ་སྒོ་ཕྱེ་སྟེ་སྒྲུང་
བཤད་ཐུབ་པར་གྱུར་བ་ཞིག་ཡིན་པས། ད་ལྟ་འབབ་སྒྲུང་དུ་འབོད་པའི་སྒྲུང་
པ་ཕལ་ཆེར་དེའི་ཁོས་སུ་གཏོགས་སོ། །
གཉིས་པ་ད་ལྟ་བཀོལ་སྤྱོད་བྱེད་བཞིན་པའི་སྒྲུང་པའི་རིགས་ཀྱི་ཐ་སྙད་
དེ་དག་ཚད་ལྡན་དང་འཐུས་སྒོ་ཚང་བ་ཞིག་ཡིན་ནམ་ཞེ་ན། མ་ཡིན་ཏེ། ད་
ལྟ་བཀོལ་སྤྱོད་བྱེད་བཞིན་པའི་སྒྲུང་པའི་རིགས་ཀྱི་དབྱེ་བ་དེ་དག་གཅིག་ནས་
ར་མགོ་ལུག་ལ་སྦྱར་བའི་སྐྱོན་ཡོད་པ་ལས་གཞན། སྤྱི་ཙམ་གྱི་དབྱེ་བ་ལས་ཞིབ་
ཕྲ་མ་ཡིན་པའི་སྐྱོན་ཡང་ཡོད་དོ། །དེ་གང་ལགས་ཞེ་ན། ད་ལྟའི་སྒྲུང་པའི་
རིགས་ཀྱི་ནང་གསེས་ལ་གཏེར་སྒྲུང་ཞེས་བྱ་བར་དགར་ཡོད་ན་ཡང་། དོན་དུ་
དགོངས་གཏེར་ཡིན། གཏེར་སྒྲུང་ནི་གཏེར་ཆོས་ལས་ཆད་པ་ཡིན་ལ། གཏེར་
ཆོས་ལ་དབྱེ་ན་ ས་གཏེར་དང་། དགོངས་གཏེར་གཉིས་དང་། དག་སྣང་བྱ་
བ་ཞིག་ཀྱང་འཕྲོས་སུ་འབྱུང་སྟེ། གཏེར་ཆོས་ཀྱི་ནང་གསེས་ཀྱི་དབྱེ་བ་དེ་
རྣམས་དུས་རབས་བཅོ་བརྒྱད་པར་ཀོང་སྤྲུལ་ཡོན་ཏན་རྒྱ་མཚོས་རིན་ཆེན་
གཏེར་འབྱུང་དུ་གསུངས། དེ་ནས་མཁས་པ་རིས་མེད་ཀྱིས་ཚད་མར་འཛིན།
དཔེར་ན་སྒྲུང་གཏེར་ཀུན་བཟང་ཉི་མ་ལྟ་བུར་མཚོན་ན། ཁོང་གི་གཏེར་ཆོས་
ཐམས་ཅད་དུ་རྫས་གཏེར་རིགས་གཅིག་ཏུ་དགར། དགོངས་གཏེར་རིགས་
གཅིག་ཏུ་བཀར། དེ་ནས་དག་སྣང་ཡེ་ཤེས་ཀྱི་དྲ་བ་ཞེས་དག་སྣང་སྐོར་གཅིག་
ཏུ་བཀར། དག་སྣང་བྱ་བ་ གཏེར་སྒོ་འབྱེད་ རྒྱུ་ཡོད་ པའི་ རྫས་ གཏེར་དང་
430



དགོངས་གཏེར་གྱི་རིགས་སུ་མི་འདུ་ན་ཡང་། གཏེར་སྒྲུང་གི་ཚན་པའི་ནང་དུ་
འདུ། ཕལ་ཆེར་ཞིག་ལ་དག་སྣང་ཡེ་ཤེས་ཀྱི་དྲ་བ་ཞེས་བྱ་བ། གཏེར་ཆོས་དང་
རིགས་མཐུན་པའི་ ཆ་ ཡིན་པས། ཚན་ པ་ སོ་ སོར་བཀར་བ་མ་ གཏོགས།
ཐམས་ཅད་གཏེར་སྟོན་གྱི་ཁྱད་ཆོས་ཡིན། དེ་བཞིན་དུ་ད་ལྟའི་གཏེར་སྒྲུང་གི་
ཐ་སྙད་གཏེར་ཆོས་ལས་བྱུང་པར་མ་ཟད། གཏེར་སྒྲུང་གི་ནང་དོན་ཡང་
གཏེར་ཆོས་འདོན་པ་ནང་བཞིན་བྱུང་བ་ཞིག་ཡིན། ད་ལྟའི་གཏེར་སྒྲུང་གི་
རིགས་ལ་གཏེར་སྒྲུང་བྱ་བ་ཁོ་ན་ཙམ་ལས་ནང་གསེས་ཀྱི་དབྱེ་བ་ཕྱེ་མེད། དོན་
དུ་དགོངས་གཏེར་ཡིན། དེའི་རྒྱུ་མཚན་ནི་གཏེར་སྒྲུང་ལ་དགོངས་གཏེར་ལས་
ནང་གསེས་ཀྱི་དབྱེ་བ་མེད་པ་ཡིན་ནམ་ཞེ་ན། མ་ཡིན་ཏེ། ཆོས་ལས་བྱུང་བ་
ཅིག་ཡིན་ན་ངེས་པར་དུ་གཏེར་ཆོས་ཀྱི་ལུགས་དང་ཕྱོགས་ཀུན་ནས་མཐུན་
དགོས་པས་ གཏེར་ཆོས་ཀྱི་ནང་གསེས་ཀྱི་དབྱེ་བ་དེ་གཏེར་སྒྲུང་ལ་ཡང་ཡོད་
དགོས། དེ་ཡང་༢༠༠༤ལོར་བོད་ཀྱི་གླིང་སྒྲུང་གི་ཆེད་མཁས་རྒན་ནོར་སྡེ་
ལགས་ཀྱིས་མཚམས་སྦྱོར་བྱས་པ་བཞིན། ཁོ་བོས་ཡུལ་མགོ་ལོག་གཅིག་སྒྲིལ་
རྫོང་ནས་ཡིན་པའི་སྒྲུང་པ་བསྟན་འཛིན་གྲགས་པ་ལགས་ལ་བཅར་འདྲི་སྔ་
གཞུག་ལོ་གསུམ་ཙམ་ལ་བགྱིས། ཐོག་མའི་དུས་སུ་བལྟས་པ་ཙམ་གྱིས་ཁོང་གི་
སྒྲུང་དེ་དགོངས་གཏེར་ཡིན་པའི་སྣང་བ་སྟེར་ཏེ། ཁོང་གི་དགོངས་པའི་ཀློང་
ནས་བརྡོལ་བའི་གཏེར་ཆོས་རྣམས་ཇི་བཞིན་ཡི་གེར་ཕབ་པ་ལྟར་དུ་སྣང་།
ཡིན་ནའང་། དེའི་རྗེས་ཁོ་བོས་བསྟུད་མར་ཉིན་འགའི་རིང་ལ་ཁོང་དང་འཚོ་
བ་མཉམ་རོལ་གྱིས་ཁོང་གི་སྒྲུང་བྲི་བའི་རྒྱུད་རིམ། སྒྲུང་བྲི་དུས་ཀྱི་གནས་ཚུལ།
འཚོ་བའི་སྤྱོད་ལམ། ཁོང་གིས་ཕབ་པའི་སྒྲུང་ཡིག་བཅས་ལ་ཞིབ་པར་བརྟག་
དཔྱད་བགྱིས་པ་མ་ཟད། ཁོང་ལ་རྒྱུས་ཡོད་པའི་སྒྲུང་པ་དང་མཁས་པ་དག་ལ་
ཡང་བཅར་འདྲི་བྱས། མཇུག་མཐར་ཁོང་གི་སྒྲུང་ནི་དག་སྣང་གི་སྒྲུང་ཡིན་པར་
སྒྲུབ་བྱེད་དང་བཅས་པ་རྙེད་པས་དགོངས་གཏེར་མིན་པ་ཐག་བཅད། དེ་དང་
431



དུས་མཚུངས་སུ་གཏེར་སྒྲུང་ཞེས་སྤྱི་མིང་ཙམ་གྱིས་གཏེར་སྒྲུང་ཡོད་ཚད་ལ་ཁྱབ་
པར་བྱས་ན་མི་འོས་པར་སེམས། དེའི་རྗེས་སུ་ཁོ་བོ་ཡང་གེ་སར་དང་འབྲེལ་བ་
ཡོད་པའི་ཡོ་བྱད་དང་སྤྱོད་ཆས། ཕྱག་མཚན། སྐུ་འབག་བཅས་གཏེར་ནས་
འདོན་པའི་གཏེར་སྟོན་ཞིག་དང་མཇལ། ཡང་སྔ་གཞུག་ཐེངས་གཉིས་ལ་ཁོང་
དང་འགྲོགས་ནས་དངོས་སུ་གཏེར་འདོན་པར་ཕྱིན། ཟངས་སྐུ་དང་རྒྱུ་ལི་ལས་
བཟོས་པའི་དྲིལ་བུ་བཅས་ཀྱང་གཏེར་ནས་བཏོན། གནས་ཚུལ་དེ་དག་གུང་
བསྒྲིགས་ནས་བཤད་ན། སྒྲུང་གཏེར་ལ་ཡང་ཆོས་གཏེར་བཞིན། ས་གཏེར་
དང་། དགོངས་གཏེར། དག་སྣང་གི་གཏེར་སོགས་ཀྱི་དབྱེ་བ་ཡོད་པས།
ཐམས་ཅད་ལ་གཏེར་སྒྲུང་ཞེས་བཏགས་ན་མི་རིགས་པར་སྣང་ངོ༌། །
གོང་གི་ལྟ་ཚུལ་རྣམས་མདོར་དྲིལ་ན། གླིང་སྒྲུང་གི་རིག་པ་ལ་ཞིབ་
འཇུག་བྱེད་པའི་འགྲོས་དང་བསྟུན་ནས། སྒྲུང་པའི་རིགས་བགར་ཚུལ་ལ་ཡང་
བསྐྱར་ལེགས་པར་ཞིབ་གཤེར་དང་བརྟག་དཔྱད་བྱེད་དགོས་ཏེ། དགར་ཚུལ་
གྱི་རྣམ་པའི་ཐོག་ནས་བཤད་ན། སྒྲུང་ལ་འབབ་སྒྲུང་དང་། གཏེར་སྒྲུང་། པྲ་
སྒྲུང་། བསླབ་སྒྲུང་། བརྒྱུད་སྒྲུང་བཅས་རྣམ་པ་ལྔ་ཙམ་དུ་མ་ངེས་ལ། གཞན་
ཡང་རྟོག་པ་ཉམས་ཤར་གྱི་སྒྲུང་དང་། དག་སྣང་གིསྒྲུང་སོགས་ཀྱང་ཡོད་པ་མ་
ཟད། ༢༠༠༨ ལོར་ཁོ་བོ་ཅག་དཀར་མཛེས་གསེར་རྟའི་ཡུལ་དུ་ཕྱིན་དུས་རྡོའི་
སྟེང་གི་རི་མོར་བལྟས་ནས་སྒྲུང་བཤད་པའི་བུད་མེད་སྒྲུང་པ་ཞིག་ཀྱང་ཡོད་
པས། སྒྲུང་པའི་རིགས་ལ་ཅི་རིགས་ཤིག་སྣང་སྙམ་མོ། །
432



དགུ་པ། གེ་སར་རིག་གནས་ཀྱི་ད་ལྟའི་གནས་བབས།
འཛམ་གླིང་གེ་སར་རྒྱལ་པོའི་སྒྲུང་ཞེས་བྱ་བ་གངས་ཅན་སྐྱེ་འགྲོ་ཀུན་གྱི་
ངག་ལམ་དུ་མི་བཟླ་བ་མེད་པ། རིང་མོ་ཉིད་ནས་གངས་ལྗོངས་མགོ་ནག་བོད་
པ་རྣམས་ཀྱི་སྲོལ་རྒྱུན་རིག་པའི་མ་ལག་གལ་ཆེན་ཞིག་ཏུ་གྲུབ་པ་གང་དེའི་ཁྱད་
ཆོས་དང་། དགེ་མཚན། དེ་ཉིད་འཛིན་སྐྱོང་སྤེལ་གསུམ་གྱི་ཕྱོགས་ལ་ལས་ཀ་
གང་དག་གཉེར་ཚུལ། རྒྱལ་ཁབ་རིམ་པས་དེ་ལ་ཐུགས་ཁུར་ཅི་ལྟར་མཛད་
ཚུལ་དང་། ཞིབ་འཇུག་གི་གྲུབ་འབྲས་གང་དག་བླངས་ཚུལ། མཐར་རིག་
གནས་དེ་འཕེལ་རྒྱས་ཁྲོད་དུ་དོ་སྣང་བྱེད་དགོས་པའི་གནས་གང་དག་ཡོད་ཚུལ་
རྣམས་མཇུག་སྡོམ་གྱི་ཆུལ་དུ་རིམ་པར་བཤད་པ་ལ།
སྒྲུང་དང་སྒྲུང་པ།
དེ་ཡང་གླིང་སྒྲུང་དུ། འཛམ་བུ་གླིང་གི་ལྷ་སྐལ། འགྲོ་དྲུག་འདྲེན་པའི་
དེད་དཔོན། དམྱལ་ཁམས་སྐྱོང་བའི་བླ་མ། མ་རུངས་བདུད་ཀྱི་ཁ་གནོན།
ཤཱཀྱའི་བསྟན་པའི་བཀའ་སྲུང་། ཨོ་རྒྱན་པདྨའི་ཕོ་ཉ། ཡང་སྒོས་སྒང་བ་བོད་
ཀྱི་མི་མགོན་ཞེས་གླིང་རྗེ་གེ་སར་ལ་བསྔགས་པ་བཞིན། གླིང་སྒྲུང་འདི་ཉིད་
གླིང་རྗེ་གེ་སར་ནོར་བུ་དགྲ་འདུལ་གྱིས་མགོ་ནག་བོད་མིའི་སྤྱི་དོན་དུ་གོང་མ་ལྷ་
ནས་བྱོན་ཏེ། ཕྱོགས་བཞི་དགྲ་བཞི་སོགས་རྫོང་ཆེན་རྫོང་ཆུང་བཅོ་བརྒྱད་ཆམ་
ལ་ཕབ་ཞིང་། བོད་ཁམས་ཐམས་ཅད་བདེ་ལ་བཀོད་རྗེས་སླར་སྐུའི་བཀོད་པ་
བསྡུས་ཚུལ་གྱི་དཔའ་བོའི་བྱུང་བརྗོད་སྙན་ངག་རིང་མོ་ཞིག་ཡིན་ལ། འདིའི་
ཚིག་སྦྱོར་གསོན་ཉམས་ལྡན་ཞིང་། སྙན་འཇེབས་ཡིད་དབང་འཕྲོག་པའི་
གཏམ་རྒྱུད་དང་། གོ་སླ་ཞིང་དོན་གསལ་བའི་གཏམ་དཔེས་བརྒྱན་པ། དུས་
433



2
dio
སྐབས་སོ་སོའི་སྤྱི་ཚོགས་ཀྱི་སྣང་ཚུལ་ལག་མཐིལ་དུ་སྐྱུ་རུ་ར་རློན་པ་བཞག་པ་
བཞིན་གསལ་བོར་སྟོན་པ་བཅས་ཀྱི་ཁྱད་ཆོས་མང་པོ་ལྡན་པ་མ་ཟད། ད་ལྟ་
ཆེད་མཁས་དག་ཀྱི་སྡོམ་རྩིས་ལྟར་ན། སྒྲུང་གཏམ་འདིའི་རིང་ཚད་ལ་གླེགས་
བམ་བརྒྱ་དང་ཉི་ཤུ། ཤོ་ལོ་ཀ་ཡིག་འབྲུ་བྱེ་བ་གཉིས་བཅས་ཡོད་པས་འདི་ཉིད་
འཛམ་གླིང་ཐོག་གི་ཆེས་རིང་བའི་སྒྲུང་གཏམ་དུ་གྱུར་ཡོད་དེ། གང་དེ་ད་ལྟ་
འཛམ་གླིང་ཐོག་ཡོངས་སུ་གྲགས་པའི་ཀི་རུ་སི་རྒྱལ་ཁམས་དུ་དར་བའི་ཧའོ་
མའི་སྒྲུང་དང་། རྒྱ་གར་གྱི་རཱ་མ་ཎའི་རྟོགས་བརྗོད་དང་མ་ཧཱ་བཧ་ར་ཏའི་
གཏམ་རྒྱུད། གནའ་བོའི་པ་པེ་ལོན་རྒྱལ་ཁམས་སུ་དར་བའི་ཅི་ཨེར་ཅ་མེ་ཧྲི་
ཞེས་བྱ་བའི་གཏམ་རྒྱུད་བཅས་ཀྱི་ཁྱོན་བསྡོམས་ཀྱི་རིང་ཚད་ལས་ཀྱང་བརྒལ་
བར་བཤད་དོ། །
ངག་ཐོག་གི་རིག་གནས་ཀྱི་སྲོལ་རྒྱུན་འདི་མིའི་རིགས་འཕེལ་རྒྱས་སུ་
གྱུར་འགོ་ཚུགས་པ་ཙམ་ནས་བྱུང་བ་ཞིག་ཡིན་པས། གླིང་གེ་སར་གྱི་སྒྲུང་ནི་
བོད་ཀྱི་ཆེས་སྔ་མོའི་དུས་ནས་འཕེལ་རྒྱས་བྱུང་བའི་ངག་གི་རིག་གནས་ཡོད་དོ་
རོག་གི་དྭངས་མའམ་སྙིང་པོ་ལྟ་བུར་གྲུབ་ཡོད། འདི་ད་ལྟའི་བར་དུ་སྒྲུང་བ་
ཐམས་ཅད་ཀྱི་ངག་ནས་བྱུང་དང་འབྱུང་བཞིན་ཡོད་པས། ད་ལྟ་མཁས་དབང་
རྣམས་ཀྱིས་དེ་ལ་གསོན་པོའི་རྣམ་པ་ཅན་དུ་གནས་པའི་དཔའ་བོའི་བྱུང་བརྗོད་
སྙན་རྩོམ་རིང་མོ་ཞེས་ཀྱང་འབོད། དེ་ཅི་ཡིན་ཞེ་ན། གནའ་བོའི་ཧཱི་མའི་སྒྲུང་
ལ་སོགས་པའི་འཛམ་གླིང་གི་སྒྲུང་གཏམ་རིང་མོ་དེ་དག་ཀྱང་ཐོག་མའི་དུས་སུ་
ངག་ཐོག་ནས་དར་བ་རྐྱང་རྐྱང་ཡིན་མོད་ཀྱང་། རྗེས་སུ་ཡི་གེ་བྱུང་བ་ལ་བརྟེན་
ནས་རིམ་བཞིན་ཡིག་ཐོག་གི་རིག་གནས་སུ་གྱུར་བ་ཡིན་པས་ན། ད་ལྟ་དེ་
ཀུན་ངག་གི་རིག་གནས་ཀྱི་རྣམ་པས་མུ་མཐུད་དུ་འཕེལ་རྒྱས་སུ་འགྲོ་ཐབས་
མེད་པ་བྱུང་བ་དང་། ཡི་གེར་བཀོད་ནས་གཏན་འཁེལ་བྱས་པས་ན་བམ་རོ་
ཅན་གྱི་ཡིག་ཚོགས་ཀྱང་བྱ། ཡིན་ནའང། གེ་སར་གྱི་སྒྲུང་ཉིད་དེ་ལས་ལྡོག་སྟེ་
134
ir
it
is



ད་ལྟའི་བར་དུ་ངག་གི་རིག་གནས་ཀྱི་སྲོལ་རྒྱུན་ཟམ་མ་ཆད་པར་དར་བཞིན་པ་
འདི་རང་རེའི་སྤྱི་མཐུན་ལས་ཀྱི་སྐལ་བའོ། །སྙན་སྒྲུང་རིང་མོ་འདི་གནའ་བོའི་
དུས་ནས་མ་ཉམས་པར་བརྒྱུད་མར་དར་བ་ལ་རྒྱུ་མཚན་གལ་ཆེན་པོ་ཞིག་ཡོད་
དེ། དེ་ཡང་སྟོད་དབུས་གཙང་རུ་བཞི་ནས་སྨད་མདོ་ཁམས་སྒང་དྲུག་བར་
གླིང་མི་རེའི་ཁ་ན་སྒྲུང་རེ་ཞེས་པའི་དཔེ་ལྟར་ས་ཁྱབ་རྡོ་ཁྱབ་ཏུ་ཕྱིན་ཡོད་པ་ད་
ལྟ་ཕྱོགས་ཀུན་ན་གནས་པའི་གླིང་གེ་སར་དང་འབྲེལ་བ་ཡོད་པའི་ས་མིང་ཆུ་
མིང་དང་། ཤུལ་བཞག་གི་འཁོར་གསུམ་སག་ཐག་དང་ཡོ་ཆས་དངོས་རྫས་
དག་གམ་ཡང་དེ་འབྲེལ་གྱི་གཏམ་རྒྱུད་སོགས་ལ་གཞིགས་ན་ཤེས་གསལ་ལྟར་
ཏེ། དཔེར་ན། གླིང་གེ་སར་གྱི་མཛད་པ་ལྟར་ན། དང་པོ་ཁོང་ཉིད་ད་ལྟ་
ཁམས་སྡེ་དགེ་ཝ་ཤུལ་ས་ཆའི་ས་སྐྱིད་སོ་ཡག་གི་ཁ་མདོ་བྱ་བར་སྐུ་བལྟམས་
ཤིང་། དགུང་ལོ་དགུ་བའི་དུས་མ་འགག་མོ་དང་མཉམ་དུ་རྨ་སྨད་གཡུ་ལུང་
སུམ་མདོ་སྟེ་ད་ལྟའི་ཀན་ལྷོ་རྨ་ཆུ་ས་ཆར་སྤྲུགས། དེ་ནས་དགུང་ལོ་དགུ་བའི་
སྟེང་ཕོ་བྲང་སེང་འབྲུག་སྟག་རྩེ་སྟེ་ད་ལྟ་མཚོ་སྔོན་མགོ་ལོག་ཁུལ་དར་ལག་རྫོང་
དུ་རྟ་རྒྱུག་རྒྱལ་འཇོག་མཛད་དེ་འབྲུག་མོ་ཁབ་ཏུ་བཞེས། གླིང་གི་རྒྱལ་ཁྲིར་
མངའ་གསོལ། འདི་ནས་ཕྱོགས་བཞི་དགྲ་བཞི་འདུལ་བའི་མཛད་པའི་འགོ་
ཚུགས། བོད་ཁམས་ཡོངས་རྫོགས་སྐྱིད་པའི་བདེ་ལ་བཀོད་མཐར་དགུང་ལོ་གྱ་
གཅིག་བཞེས་པའི་སྐབས་སུ་ཡུལ་ ཤུལ་ཁུལ་དུ་སྐུའི་བཀོད་པ་ཆོས་དབྱིངས་སུ་
ཐིམ་པར་གྲགས་པས། ད་ལྟའི་བར་དུ་བོད་ཀྱི་ཡུལ་ལུང་ཀུན་ཏུ་གེ་སར་གྱི་སྒྲུང་
གཏམ་དང་འབྲེལ་ཡོད་ཀྱི་ས་ཆུ་བགྲང་གིས་མི་ལངས་པ་ཡོད་པ་ལྟར་རོ། །
དེ་ཡང་སྒྲུང་འདི་ད་ལྟའི་བར་དུ་མ་ཉམས་པར་སྤེལ་མཁན་གཙོ་བོ་བོད་
མི་རིགས་འདི་ཡིན་ལ་ནང་སྒོས་སུ་ངག་གི་སྒྱུ་རྩལ་ལ་གཞན་དྲིང་མི་འཇོག་པའི་
སྐྱེ་བོ་སྟེ་སྒྲུང་མཁན་དག་ཡིན་དེ། དེ་ལས་རྒྱུ་སྐར་གྱི་ཁྲོད་ན་སྟོན་ཟླ་ལྟར་ལྷམ་
མེ་ལྷང་ངེར་གསལ་བ་ནི་སྒྲུང་མཁན་གྲགས་པ་དང་། བསམ་འགྲུབ། ཚེ་རིང་
435



དབང་འདུས། ངག་རིག གུ་རུ་རྒྱལ་མཚན། ཟླ་བ་གྲགས་པ་སོགས་ལྟ་བུ་
ཡིན། ཁོང་ཚོའི་ངག་ཐོག་གི་སྒྲུང་ལ་ཕབ་ཚུལ་གྱིས་ཕྱེ་ན་རྣམ་པ་གཅིག་ཏུ་མ་
ངེས་ཏེ། དེ་ལ་ནང་གསེས་སུ་དབྱེ་ན། རང་གི་རིག་པའི་སྟེང་ལ་རང་ཤུགས་
ཀྱིས་ཤར་བའི་འབབ་སྒྲུང་ངམ། སྒྲུང་རབས་ཕྱག་རྒྱ་ཆེན་མོ་ལྟ་བ་མཉམ་ཤར་
གྱི་སྒྲུང་ངམ་རྟོག་པ་ཉམས་ཤར་གྱི་སྒྲུང་དང་། མེ་ལོང་ལ་བལྟས་ནས་འཆད་
པའི་པྲ་སྒྲུང་། དགོངས་པའི་ཀློང་གི་གཏེར་རྒྱ་འཁྲོལ་ནས་མཁའ་འགྲོའི་བརྡ་
ཡིག་ལས་རྙེད་པའི་གཏེར་སྒྲུང་། སྔོན་གནས་རྗེས་དྲན་གྱི་སྒྲུང་། དག་སྣང་གི་
སྒྲུང་། ཕ་བུའམ་མི་གཞན་པ་སོགས་མི་རབས་གཅིག་ནས་གཅིག་ལ་བར་མ་
ཆད་པར་སྤེལ་ཞིང་འཕེལ་བའི་བརྒྱུད་སྒྲུང་སོགས་རིགས་མང་པོ་ཡོད། ད་ལོ་ཁོ་
བོ་དཀར་མཛེས་ཁུལ་གསེར་རྟ་རྫོང་དུ་བརྟག་དཔྱད་ཞིབ་འཇུག་ཏུ་ཕྱིན་དུས།
ས་དེར་སྒྲུང་མཁན་བུད་མེད་ཅིག་གིས་རྡོའི་ངོ་ལ་བལྟས་ནས་སྒྲུང་སྣ་ཚོགས་
བཤད་ཤེས་པར་འདུག་པར་གཞིགས་ན་སྒྲུང་ལ་བབས་སྒྲུང་དང་། བྲ་སྒྲུང་།
གཏེར་སྒྲུང་། བརྒྱུད་སྒྲུང་། དག་སྣང་གི་སྒྲུང་བཅས་ཙམ་གྱིས་ཁྱབ་པ་མ་བྱུང་
བར་སེམས་སོ། །
དམངས་ཁྲོད་རིག་པ་ནས་ཚན་རིག་ཞིབ་འཇུག་ གི་རིག་པར་
གྱུར་བ། །
སྤྱིར་གླིང་སྒྲུང་ནི་བོད་མི་རིགས་ཀྱི་ཐུན་མོང་གི་རླབས་ཆེ་བའི་གསར་
སྐྲུན་ཞིག་ཡིན་ཞིང་། སྔར་གྱི་དུས་སུ་དེར་ཞིབ་འཇུག་ཟབ་མོ་བྱེད་པ་ཕར་ཞོག
ད་དུང་ཉི་མ་སྟོང་ཟད་ལ་གཏོང་ན་གེ་སར་སྒྲུང་ལ་ཉོན་ཟེར་ནས་དམན་པར་
དཕྱ་ཞིང་། འཁྲུག་རྩོད་བརྗོད་པའི་སྒྲུང་ཟེར་ནས་དགག་བྱའི་རྩོམ་རིག་ཏུ་
བརྩི་བ་རེད། དེའི་རྗེས་བཅིངས་འགྲོལ་བྱས་པའི་ཚུན་དང་། ནང་སྒོས་སུ་
༡༩༥༨ ལོར་གེ་སར་སྒྲུང་སྐོར་ལ་རྩད་གཅོད་ཞིབ་འཇུག་དང་ཡིག་ཆ་འཚོལ་
བསྡུ་བྱ་བའི་ལས་དོན་གཉེར་འགོ་བཙུགས། ༡༩༨༠ལོར་རྒྱལ་ཁབ་མི་རིགས་
436



དོན་གཅོད་ཨུ་ཡོན་ལྷན་ཁང་དང་ཀྲུང་གོའི་སྤྱི་ཚོགས་ཚན་རིག་གླིང་གི་མི་
རིགས་གྲངས་ཉུང་གི་རྩོམ་རིག་ཞིབ་འཇུག་ཚན་ཁག་གཉིས་ཀྱིས་མཉམ་འབྲེལ་
བྱས་ཏེ་སི་ཁྲོན་ཞིང་ཆེན་གྱི་གནས་མཆོག་གླང་ཆེན་འགྱིང་རིར་གེ་སར་བྱ་བའི་
ཚོགས་འདུ་འཚོགས་ཤིང་། ཚོགས་འདུ་འདིས་གེ་སར་མྱུར་སྐྱོབ་བྱ་བར་སྐུལ་
འདེད་ཆེན་པོ་བཏང་། །
1983ལོར་ཀོས་ལེན་དུ་འཚོགས་པའི་རྒྱལ་ཡོངས་མཚན་ཉིད་རིག་པ་
དང་སྤྱི་ཚོགས་ཚན་རིག་འཆར་འགོད་བྱ་བའི་ཚོགས་འདུའི་སྟེང་དུ། གེ་སར་
གྱི་གཏམ་རྒྱུད་འཚོལ་སྡུད་དང་ལེགས་སྒྲིག་བྱེད་རྒྱུའི་གྲོས་གཞི་བཏོན། དེ་
ནས་1984ལོར་རྒྱལ་ཡོངས་གེ་སར་བྱ་བའི་འགོ་ཁྲིད་ཚོགས་ཆུང་ཞེས་བྱ་བ་
གསར་དུ་བཙུགས། དེ་ནས་བཟུང་སྟེ་གེ་སར་རིག་པའི་ཞིབ་འཇུག་གི་བྱ་
གཞག་ཡར་ངོའི་ཟླ་ལྟར་ཉིན་བཞིན་འཕེལ་རྒྱས་བྱུང་། སྔ་རྗེས་སུ་གེ་སར་གྱི་
ཡིག་ཆ་འཚོལ་བསྡུ་བྱེད་པའི་བྱ་བ་དེ་བསྟུད་མར་དྲུག་ལྔ་དང་། བདུན་ལ།
བརྒྱད་ལྔའི་རྒྱལ་ཁབ་མཚན་ཉིད་རིག་པ་དང་སྤྱི་ཚོགས་ཚན་རིག་གི་ལོ་ལྔའི་
འཆར་གཞིའི་ནང་དུ་བཀོད་དོ། །
ད་ལྟའི་བར་དུ་གེ་སར་སྒྲུང་དཔེ་བྲིས་མ་དང་པར་མ་གླེགས་བམ་བརྒྱ་
དང་ཉི་ཤུ་ལྷག་འཚོལ་སྡུད་བྱས་པ་དང་། སྒྲུང་བས་བཤད་པའི་སྒྲུང་སྣ་ཉིས་
བརྒྱ་ལྷག་( སྒྲ་ཐག་ལྔ་སྟོང་ལྷག) སྒྲ་ཐག་ཏུ་བླངས་ཤིང་། བོད་ཡིག་གི་སྒྲུང་
དཔེ་བདུན་བཅུ་ལྷག་པར་སྐྲུན་བྱས་པ་ཁྱོན་སྡོམ་དེབ་ས་ཡ་གསུམ་འགྲེམས་
སྤེལ་བགྱིས་ཡོད་པ་རེད།
སྤྱིར་ན་པེ་ཅིང་གི་ཀྲུང་གོའི་སྤྱི་ཚོགས་ཚན་རིག་གླིང་མི་རིགས་རྩོམ་རིག་
ཞིབ་འཇུག་ཚན་ཁག་དང་རྒྱལ་ཡོངས་གེ་སར་བྱ་བའི་འགོ་ཁྲིད་ཚོགས་ཆུང་གི་
གཞུང་ལས་ཁང་མ་ཟད། ད་དུང་མཚོ་སྔོན་གེ་སར་ཞིབ་འཇུག་ཁང་། བོད་
ལྗོངས་གེ་སར་ཞིབ་འཇུག་ལྟེ་གནས། བོད་ལྗོངས་སློབ་གྲྭ་ཆེན་མོའི་གེ་སར་
437



ཞིབ་འཇུག་ཁང་། ཀན་སུའུ་ནུབ་བྱང་མི་རིགས་སློབ་གྲྭ་ཆེན་མོའི་གེ་སར་ཞིབ་
འཇུག་གླིང་། སི་ཁྲོན་དཀར་མཛེས་ཁུལ་གེ་སར་ཚོགས་པ། མགོ་ལོག་གེ་སར་
ཞིབ་འཇུག་ལྟེ་གནས་བཅས་ཀྱིས་ཀྱང་གེ་སར་སྒྲུང་ལ་མྱུར་སྐྱོབ་དང་། ལེགས་
སྒྲིག ཞིབ་འཇུག་དང་པར་སྐྲུན་བཅས་བྱེད་པར་དཔུང་པ་མཉམ་གཤིབ་དང་
རྡོག་རྩ་གཅིག་སྒྲིལ་གྱིས་འབད་འབུངས་བྱེད་མུས་སུ་མཆིས། གེ་སར་གྱི་ཞིབ་
འཇུག་ལས་ཀའི་སྐོར་ལའང་ད་ལྟ་ཀྲུང་གོའི་སྤྱི་ཚོགས་ཚན་རིག་གླིང་དང་།
ནུབ་བྱང་མི་རིགས་སློབ་གྲྭ་ཆེན་མོ་བཅས་སུ་རབ་འབྱམས་པའི་སློབ་བུ་དང་
འབུམ་རམས་པའི་སློབ་ཕྲུག་བསྐྱེད་བསྲིང་བྱེད་པའི་གཞི་ཆགས་ཡོད་པ་མ་ཟད།
ད་བར་དུ་འབུམ་རམས་པའི་སློབ་མ་བཅུ་གྲངས་ལྷག་དང་། རབ་འབྱམས་
པའི་སློབ་མ་སུམ་ཅུ་ལྷག་གྲངས་སློབ་མཐར་ཕྱིན། ཁོང་ཚོ་ད་ལྟ་པེ་ཅིང་དང་
བོད་ཁམས་ཀྱི་ས་གནས་སོ་སོ་བཅས་སུ་གེ་སར་གྱི་བྱ་གཞག་གོང་ནས་གོང་དུ་
སྤེལ་བའི་སྲོག་ཤིང་ལྟ་བུར་གྱུར་ཡོད། ཁོང་ཚོ་ལས་ཁ་ཤས་ཀྱིས་ད་ལྟ་གེ་སར་
ཞིབ་འཇུག་གི་ལས་གནས་སྟེང་གྲུབ་འབྲས་ཆེན་པོ་བཞག་དང་འཇོག་བཞིན་པ་
མ་ཟད། ད་དུང་མི་རབས་རྗེས་མ་གསོ་སྐྱོང་བྱེད་པའི་འགན་ཡང་འཁུར་ཡོད།
དེ་ལྟར་གེ་སར་ཞིབ་འཇུག་གི་བྱ་བཞག་ཡར་ངོའི་ཟླ་ལྟར་འཕེལ་རྒྱས་སུ་
འགྲོ་བཞིན་པ་མ་ཟད། ད་དུང་བོད་ཁམས་ཀྱི་ས་གནས་སོ་སོར་ཡང་གེ་སར་གྱི་
དམངས་ཁྲོད་རིག་གནས་དང་། གེ་སར་གྱི་ཚོང་རྫས་སྣ་ཚོགས། གེ་སར་གྱི་སྒྱུ་
རྩལ་སྣ་མང་། གེ་སར་གྱི་རིག་གནས་དུས་སྟོན་ལ་སོགས་པ་དབྱར་མཚོ་རྒྱས་པ་
བཞིན་དར་བ་ཀུན་གྱི་གཟིགས་མོར་མངོན།
1989ལོ་ནས་བཟུང་སྔ་གཞུག་ཏུ་པེ་ཅིང་དང་། མཚོ་སྔོན། ལན་ཀྲོའུ།
ཁྲེང་ཏུའུ་སོགས་ སུ་ རྒྱལ་སྤྱིའི་གེ་ སར་གྲོས་ཚོགས་ཐེངས་དྲུག་བསྡུས་ཤིང་།
གླིང་སྒྲུང་གི་དཔེ་ཆའམ་ལེ་ཚན་ཁ་ཤས་ད་དུང་དབྱིན་ཇི་དང། ཨུ་རུ་སི། ཧྥ་
རིན་སི། འཇར་པན། འཇར་མན། རྒྱ་གར། ཧྲིན་ལན་བཅས་ཀྱི་ཡི་གེར་
438



བསྒྱུར་ཏེ། གེ་སར་གྱི་རིག་གནས་རྒྱལ་སྤྱིའི་རང་བཞིན་ལྡན་པའི་རིག་གནས་
ཀྱི་གྲས་སུ་འཕེལ་བའི་གོམ་སྟབས་སྔར་བས་ཇེ་མགྱོགས་སུ་ཕྱིན།
རང་རྒྱལ་ གྱིས་ གེ་ སར་ རིག་ གནས་སྐོར་ ལ་ གྲུབ་འབྲས་རླབས་ཆེན་
བླངས་པ་དང་། གེ་སར་རིག་གནས་ཉིད་རྒྱལ་སྤྱིའི་སྟེང་སྐད་གྲགས་ཇེ་ཆེར་
འགྲོ་བའི་གནས་ཚུལ་འོག༢༠༠༡ལོའི་ཟླ་༡༠ཚེས་༡༧ཉིན་པཱ་ལིར་བསྡུས་པའི་
མཉམ་ འབྲེལ་ རྒྱལ་ ཚོགས་ ཀྱི་ སློབ་ གསོ་ ཚན་ རིག་ རིག་ གནས་ སྡེ་ ཁག
( UNESCO) ཐེངས་སུམ་ཅུ་སོ་གཅིག་པའི་ཚོགས་ཆེན་སྟེང་། གེ་སར་གྱི་
སྒྲུང་གཏམ་དེ་༢༠༠༢ལོ་ནས་༢༠༠༣ལོའི་བར་གྱི་མཉམ་འབྲེལ་རྒྱལ་ཚོགས་
ཀྱི་སློབ་གསོ་ཚན་རིག་རིག་གནས་སྡེ་ཁག་ཟབ་ཞུགས་ཀྱི་རྣམ་གྲངས་སུ་བཀོད་
པ་འདིས། རང་རེའི་ལོ་མང་པོའི་རིང་གི་འབད་བརྩོན་དང་དཀའ་བ་དུ་མ་
བསྐྱེད་པ་ལ་གཡུར་ཟའི་འབྲས་བུ་སྨིན་པ་མཚོན་པ་མ་ཟད། ད་དུང་གེ་སར་
རིག་གནས་ཀྱི་བྱ་གཞག་མཐོ་རླབས་གསར་བ་ཞིག་ཏུ་བརྒལ་བ་མཐོང་ཐུབ་
བོ། །
༢༠༠༦ལོར་གེ་སར་སྒྲུང་དེ་ཉིད་རྒྱལ་ཁབ་རིམ་པའི་མངོན་མེད་རིག་
གནས་ཀྱི་གྲས་སུ་ཚུད་པར་ཆོག་མཆན་འཐོབཞིང་། ༢༠༠༩ ལོའི་ཟླ༩ཚེས་
༣༠ཉིན་པཱ་ལིར་བསྡུས་པའི་མཉམ་འབྲེལ་རྒྱལ་ཚོགས་ཀྱི་སློབ་གསོ་ཚན་རིག་
རིག་གནས་སྡེ་ཁག( UNESCO)གི་ཚོགས་འདུའི་སྟེང་གེ་སར་རྒྱལ་པོའི་སྒྲུང་
ཉིད་མིའི་རིགས་ཀྱི་གཟུགས་མེད་རིག་གནས་ཀྱི་མིང་ཐོའི་གྲས་སུ་བཀོད། །
439



Convention for the Safeguarding
of the Intangible Cultural Heritage
*
#***
༧ -r
*
ཚ༩ས*
མཉམ་འབྲེལ་རྒྱལ་ཚོགས་ཀྱིས་གནང་བའི་གེ་སར་སྒྲུང་མིའི་རིགས་ཀྱི་ ས་
མངོན་མེད་རིག་གནས་ཤུལ་བཞག་གི་གྲས་སུ་བཀོད་པའི་བྱང་བུ། །
གེ་སར་གྱི་རིག་གནས་འཕེལ་རྒྱས་ཁྲོད་ཀྱི་བསམ་གཞིགས། །
དེ་ཡང་སྤྱིར་གེ་སར་གྱི་རིག་གནས་འདི་ཉིད་འཕེལ་བའི་འགྲོས་ཤིན་ཏུ་
མགྱོགས་ན་ཡང་། ལྟ་བ་ཡང་དག་པས་སྣེ་ཁྲིད་མ་བྱས་ན་བླུན་པོ་ཆུ་སྣ་གར་
འཁྲིད་ཀྱི་དཔེ་ལྟར་རིག་པ་འདི་འཆོལ་འགྲོ་བའི་ཉེན་ཁ་ཡོད་ཕྱིར་དབྱར་ཁའི་
མཚོ་མོ་བཞིན་རྒྱས་པའི་དུས་སུའང་བསམ་གཞིགས་བྱེད་རྒྱུ་ནི་མེད་དུ་མི་རུང་
བ་ཞིག་ཡིན། ད་ལྟའི་གནས་བབ་ལ་བལྟས་ན། ང་ཚོས་ཡིད་འཇོག་དང་ཉེ་
ཆར་ཐུགས་གཏོད་དགོས་པ་ཞིག་ནི། སྤྱིར་གེ་སར་ལ་ལོ་རྒྱུས་ཀྱི་ཕུགས་རིང་
ཞིང་། ནང་དོན་ཕུན་སུམ་ཚོགས་པ། ཐུན་མོང་རིག་གནས་ཀྱི་ཁོ་ལག་ཡོངས་
སུ་རྒྱས་པ། དམངས་ཁྲོད་དུ་ས་ཁྱབ་རྡོ་ཁྱབ་དུ་ཕྱིན་ཡོད་པ་བཅས་ཀྱི་དགེ་
མཚན་ལྡན་ཡང་། དེ་ཉིད་དེང་རབས་ཀྱི་མཁས་པའི་དཔྱད་གཞིར་གྱུར་ནས་
ད་དུང་ལོ་ངོ་ཉིས་བརྒྱ་ཙམ་ལས་སོང་མེད་ཕྱིར། དེང་རབས་ཀྱི་རིག་པའི་
གཞུང་ལུགས་ཀྱི་མ་ལག་ཡོངས་སུ་རྫོགས་པ་ཞིག་གྲུབ་མེད། དེང་རབས་ཀྱི་
རིག་པ་ལྟར་ན། རིག་པའི་གནས་ཆ་ཚང་བ་ཞིག་ཡིན་ན། དེར་ངེས་པར་དུ་
440



ཚང་དགོས་པའི་ཆ་རྐྱེན་ངེས་ཅན་ཡོད་དེ། དཔེར་ན། རིག་པ་དེ་གསལ་བར་
བྱེད་པའི་བརྡའི་མ་ལག་དང་། རིག་པའི་གནས་དེའི་གྲུབ་ཆ། དེ་འགྲུབ་བྱེད་
ཀྱི་ཆ་རྐྱེན་དང་། མཚན་ཉིད། ངོ་བོ། གོ་དོན་དང་བཅས་ཡོད་དགོས་ཤིང་།
གེ་སར་གྱི་རིག་གནས་ལ་ད་དུང་དེང་རབས་ཀྱི་རིག་པའི་གཞུང་ལུགས་ཆ་ཚང་
བ་ཞིག་ཆགས་མེད་པས། དེའི་ཕྱོགས་ལ་འབད་རྒྱུ་ནི་ཉེ་ལམ་ང་ཚོ་གེ་སར་གྱི་བྱ་
བར་གཞོལ་མཁན་ཡོངས་ཀྱི་ལས་འགན་གལ་ཆེན་ཞིག་ཡིན་ནོ། ། །
སྒྲུང་གི་རིག་གནས་འདི་ཉམས་པ་སླར་གསོ་དང་མ་ཉམས་གོང་དུ་སྤེལ་
དགོས་ན། ངེས་པར་དུ་སྒྲུང་གི་རིག་གནས་འཕེལ་བྱེད་ཀྱི་རྐྱེན་དེ་མི་འཇིག་
པར་སོར་གནས་སུ་འཇོག་དགོས་ལ། སྒྲུང་གི་རིག་གནས་ཀྱི་སྲོལ་རྒྱུན་རྒྱུན་
འཛིན་བྱེད་མཁན་གྱི་སྒྲུང་མཁན་གྱི་གདོད་མའི་འཚོ་གནས་དང་། བོད་ཀྱི་
གདོད་མའི་རིག་གནས་འཚོ་བའི་རྟེན་གཞི་སྟེ། སྒྲུང་མཁན་དག་འཚར་ལོངས་
འབྱུང་སའི་ཡུལ་དེའི་རིག་གནས་རྨ་མེད་པ་དང་དེ་བརྟེན་བྱེད་ཀྱི་འཁོར་ཡུག་
རྣམས་སྲུང་སྐྱོབ་བྱེད་དགོས་སོ། །
441



ཟུར་ལྟའི་ཡིག་ཆ།
དང་པོ། མིའུ་རིགས་བཞི་ལྷ་སེལ་ལྷ་མཆོད་
རྒྱས་པ་བཞུགས་སོ། །
༄༅ ། །ལྷ་གཤེན་བོན་དང་གསུམ་ལ་ཕྱག་འཚལ་ལོ། དཔོན་གསས་
ལྷའི་ལུང་། ཕྱུ་དཔལ་གསས་ཀྱི་བཀའ། གཡུང་དྲུང་སྲིད་པའི་བོན། བློ་
དམན་ཀུན་གྱི་སྤྱོད་ཡུལ་མིན། འདི་ནི་བོན་སྒོ་ཆེན་པོ་ལྔ་ཡི་ནང་ནས། གཙང་
མ་ལྷའི་བོན་སྒོ་ག་སྡེ་ཡིན། འདི་མེད་ལྷ་སེལ་འོ་རེ་རྒྱལ། ལོང་བས་ལོང་བ་ཁྲིད་
པ་ཡིན། དེས་ན་འདི་ལ་གཅེས་པར་ཟབ། གནའ་སྔ་ཐམས་ཅད་ཀྱི་དང་པོ་ལ།
ཡུལ་ནི་ལྷ་ཡུལ་གུང་ཐང་ན། ལྷ་མཁར་ཟོ་བྲང་ན། རྗེ་སྲིད་པའི་མི་བོ་གསལ་
དབང་ལགས། ཁབ་དང་དབྱལ་བཙལ་བའི། སྨོས་བཙུན་གསལ་མཛེས་
ལགས། དཀོར་དུ་ཅི་ཡང་མངའ། དགའ་ལྷ་དཀར་པོ་མངའ། ལྷ་མདའ་སྒྲོ་
དཀར་མངའ། ལྷ་ནས་དཀར་མོ་མངའ། གསེར་གྱི་པུད་དེ་ཞོན་པ་གཅིགལྷ་
རྡོ་བྱ་རྒོད་མགོ་ན་ཡོད། ལྷ་མདའ་བྱ་རྒོད་འཇུག་ན་ཡོད། ལྷ་གཞི་བྱ་རྒོད་རྡོ་
ལ་སྦྱར། ལྷ་ནས་བྱ་རྒོད་མགུལ་ན་ཡོད། གནམ་ནས་ལྷར་གཤེགས། ས་ལ་
བྱོན་ནས་འགྲོ་དོན་མཛད། ལྷ་གཞི་ཡིད་འོང་མཛེས་སྟེང་དུ། ལྷ་རྡོ་བྱ་རྒོད་
མགོ་ན་བཞག བྱ་རྒོད་སྤྱི་བོ་དཀར་བ་བྱུང་། ལྷ་མདའ་བྱ་རྒོད་མཇུག་ན་
བཙུགས། འཇུག་མ་སྔོ་བ་དེ་ནས་བྱུང་། ལྷ་གཞི་བྱ་རྒོ་ཟོ་ན་བཞགལྷ་གཞི་ཕྱིང་
བཏིང་དེ་ནས་བྱུང་། བྱ་རྒོད་རྡོ་དཀར་དེ་ལྟར་ཡིན། ལྷ་ནས་བྱ་རྒོད་གྲེ་ནས་
བཏོན། བྱ་ལ་གྲེ་ཞུང་གི་ལྷ་སྐལ་དུ། གནམ་ལྷ་དཀར་པོ་དང་། ཤེལ་རྒྱུང་
དཀར་པོ་དང་། དམུ་ས་བེར་ཆེན་ཐོབ། སྟོང་སུམ་པའི་ལྷ་སྐལ་དུ། གནམ་
གསས་དཀར་པོ་དང་། དཀར་པོ་མཆེད་བརྒྱད་ཐོབ། ལྡོང་མེ་ཉག་གི་ལྷ་སྐལ་
442



དུ། སེ་ལྷ་མ་ཆོག་དང་། སྒོ་ལྷ་སྟག་གཡག་ཐོབ། སེ་འ་ཞའི་ལྷ་སྐལ་དུ། ཐོག་
ཐོག་ལྕམ་དྲལ་ཐོབ། མི་ལ་མིའུ་རིགས་བཞི་སྲིད། བྱ་ལ་བྱེའུ་རིགས་གསུམ་
སྲིད། སྨར་དང་ཞང་ཞུང་གཉིས། ལྡོང་དང་མེ་ཉག་གཉིས། སྟོང་དང་སུམ་
པ་གཉིས། སེ་དང་འ་ཞ་གཉིས། ཞང་པོ་སྒོ་དང་ལྔ་རུ་བྱུང་། བྱ་རིགས་ནི།
ཤ་ཟན་ ཐམས་ཅད་མཆུ་ཟླུམ་ཁུགའདམ་ ཟན་ ཐམས་ཅད་མཆུ་ལེབ་ རིང་།
སྒུམ་ཐུ་ཐམས་ཅད་མཆུ་ཧྲིལ་རིལ། ཡུལ་བཅུ་གཅིག་བཅུ་གཉིས་ན། ཨུ་སྟེ་
ངམ་པ་དེ་དང་བཅུ་གསུམ་ལགས། ཕ་དང་ཡབ་ཀྱི་མཚན། འོད་དེ་གུང་རྒྱལ་
ལགས། མ་དང་ཡུམ་གྱི་མཚན། སྨན་དག་བཙུན་མོ་ལགས། དེ་གཉིས་
བཤོས་པའི་སྲས། སྒོང་ང་ལྔ་རུ་སྲིད། མཆོང་སྒོང་སྨུག་པོ་དང་། དུང་སྒོ་
དཀར་པོ་དང་། གཡུ་སྒོང་སྔོན་པོ་དང་། ཟངས་སྒང་དམར་པོ་དང་། ལྕགས་
སྒོང་ནང་པོ་དེ་དང་ལྔ་རུ་བྱུང་། མཆོང་སྒོང་རྡོལ་བའི་ནང་ཤེད་ན། བྱ་མ་བྱིའི་
འདབ་གཤོག་ཅན། གནམ་ལྕགས་དབལ་གྱི་མཆུ་སྡེར་ཅན། སྒམ་ཕ་ཝང་
ཡེར་ཟུར་ལགས། དུང་སྒོ་ནང་ནས་ཁྲུང་ཁྲུང་། གཡུ་སྒོང་ནང་ནས་ཁུ་བྱུག་
བྱུང་། ཟངས་སྒོང་ནང་ནས་ནེ་ཙོ་བྱུང་། ལྕགས་སྒོང་ནང་ནས་ཅོ་ཀ་བྱུང་།
ལྷ་བཙུན་ལག་སྐོས་ཀྱི་ཞལ་ན་རེ། ཁྱེད་ཡ་མཚན་ཅན་གྱི་བྱ་ལྔ་ཡིས། ལྷ་དང་
མིའི་འཕྲིན་པ་གྱིས། མི་རུ་ལྷ་རྣམས་སྤྱན་འདྲེན་མཛོད། དེ་སྐད་གསུངས་པ་
དང་། ཕ་གི་ནེ་ཙོས་ལན་སྨྲས་བ། ལྷ་སྤྱན་འདྲེན་བྱེད་པར་འགྲོ་དགོས་ན།
ད་ནི་བདག་ཅག་རྣམས་རྟ་རེ་འཚལ། འདི་དོན་རྟགས་དང་འཇལ་གཅིག་ཞུ་
ཟེར། གཙུག་གི་སྐོས་རྒྱལ་ཞལ་ན་རེད། རི་གཙུག་དྲག་སྡེ་པའི་ཁ་ཤེད་ན།
ཤུག་པ་གཡག་རྔ་འདོམ་ཙམ་དང་། དེའི་རྩ་བར་ལུག་དཀར་པོ་དུང་གི་ར་ཅན་
ཡོད། དེ་ལ་ཞོན། རྟགས་སུ་ཤ་རྒོད་རྗེ་ངར་ལྷུ་གཅིག་དང་། གཡག་རྔ་དཀར་
ནག་ཁྱེར་ལ་སོང་། ཕ་ཝང་ཅོ་ཀས་ཨུ་རི་གཙུག་གི་མཁའ་ལ་བྱོན། བལྟས་ཏེ་
གཟིགས་ཙམ་ན། དེ་བཞིན་དུ་ངེས་པར་འདུགདུང་གི་ར་ཅན་ལྔ་ལ་ལིང་གིས་
443



ཞོན། ཤ་ལྟར་འགྲོགས་ཏེ་ཐལ། རྒོད་ལྟར་ལྡིང་སྟེ་ཐལ། གནམ་རིམ་པ་བཅུ་
གསུམ་སྟེང་དུ་བྱོན། མདའ་དར་སྣ་ལྔ་གཡས་སུ་ཁྱེར། གཡོན་དུ་མེ་ལོང་ཁྱེར།
སྤོས་མངད་དུད་པས་བསང་། ཁྱེའུ་གཙང་མ་གཉིས། མཛེས་པའི་ཆས་ཀྱིས་
རྒྱན། ལག་བྱ་དག་པར་ཁྲུས། མདའ་དར་དཀར་པོས་གཡབ། སྐུ་གཤེན་
གྱེར་དབྱངས་བོན་འདི་ གསུངས། ཁུ་བྱུག་སྔོན་མོས་གསུང་ཡང་བསྒྲགས།
ལྷའི་སྙན་དུ་འདོད་དགུ་ཐོས། སྲིད་པ་གུང་སངས་སྐུ་བཞེངས་པ། དམེའི་
མནོལ་བ་འགྱོད་དེ་བཤགས། སྤོས་དཀར་དུད་པས་དམེ་བསང་ནས། ལྷ་ནི་
སྤྱན་འདྲེན་གནས་འདིར་བྱོན། རྟེན་དུ་མདའ་བཟང་བྱ་རྒོད་དང་། གཡུ་
ཤུག་སྔོན་པོ་རྟེན་དུ་བཙུགས། ལྷ་ཡིས་མགོན་སྐྱོབ་མི་ལ་བྱ། དུང་གི་སྟེགས་བུ་
ཁ་ལ་བྱོན། དེ་ལ་ལྷ་བོན་ཐོད་དཀར་གྱིས། ལྷ་བསང་མཆོད་དགུས་ལྷ་ཡང་
གསོལ། ལྷ་ནི་ སྤྱན་ འདྲེན་ གཤེགས་ སུ་ གསོལ། ཚང་ ངོ་ཚང་ངོ༌ ལྷ་ བྱོན་
ཅིགཡང་མཆོང་གི་ཕ་ཝང་གསུང་ཡང་བསྒྲགས། ལྷའི་སྙན་དུ་འདོད་དགུ་ཐོས། །
ཡི་མགོན་རྒྱལ་པོ་སྐུ་བཞེངས་ལ། འཁན་པ་ལ་དུད་པས་བསང་། ལྷ་ནི་སྤྱན་
འདྲེན་གནས་འདིར་བྱོན། རྟེན་དུ་དབལ་གྱི་མདའ་དར་བཙུགས། མི་ཡི་སྲོག་
ནི་ལྷ་ཡི་ཚེ། ཟངས་ཀྱི་སྟེགས་བུའི་ཁ་ལ་བྱོན། མདའ་རྒྱང་ནམ་མཁའ་དམར་
པོས་རྒྱན། ཚན་སྣ་སུམ་རྒྱ་དྲུག་ཅུ་གསོལ། ལྷ་ནི་སྤྱན་འདྲེན་གཤེགས་སུ་
གསོལ། ཚང་ངོ་ཚང་ངོ་ལྷ་བྱོན་མཛོད། དུང་གི་ཁྲུང་ཁྲུང་གསུང་ཡང་བསྒྲགས།
ལྷའི་སྙན་དུ་འདོད་དགུ་ཐོས། དགྲ་ལྷ་ཡོངས་ཕྱ་སྐུ་བཞེངས་ནས། ཨ་དཀར་
དུད་པས་ཡུག་ཀྱང་བསང་། ལྷ་ནི་སྤྱན་འདྲེན་གནས་འདིར་བྱོན། རྟེན་ལ་
དབལ་གྱི་རལ་གྲི་བཙུགས། ལྷ་ཡིས་མི་ལ་སྐྱོབ་པར་བྱ། ལྕགས་ཀྱི་སྟེགས་བུའི་
ཁ་ལ་བྱོན། མདའ་རྒྱང་ནམ་མཁའ་སྔོན་པོས་བརྒྱན། བདུད་རྩི་ཚན་ཆབ་
ཕྱོགས་བཞིར་མཆོད། ལྷ་ནི་སྤྱན་འདྲེན་གཤེགས་སུ་གསོལ། ཚང་ངོ་ཚང་ངོ་
ལྷ་བྱོན་མཛོད། གསེར་གྱི་ནེ་ཙོས་གསུང་ཡང་བསྒྲགས། ལྷའི་སྙན་དུ་འདོད་
444



དགུ་ཐོས། མོ་སྨན་གཡུ་ཕྱུག་སྐུ་བཞེངས་ལ། སྤང་ཚན་དུད་པས་བཙོག་སྒྲིབ་
བསང་། གཡུ་འབྲང་བདུད་རྩི་མཆོད་པས་མཉེས། ལྷ་ནི་སྤྱན་འདྲེན་གནས་
འདིར་བྱོན། རྟེན་དུ་གཡུ་འཕང་མེ་ལོང་བཙུགས། གཡུ་ཡི་སྟེགས་བུའི་ཁ་ལ་
བྱོན། གཡུ་ཡི་མདའ་རྒྱང་ནམ་མཁས་བརྒྱན། བཅུད་ལྡན་ཚན་གྱི་མཆོད་པ་
ཡིས། ལྷ་ནི་སྤྱན་འདྲེན་གཤེགས་སུ་གསོལ། སྡོང་གྲོགས་རྒྱུན་ནི་མ་ཆད་ཅིག
ཚང་ངོ་ཚང་ངོ་ལྷ་བྱོན་མཛོད། དངུལ་གྱི་ཅོ་ཀས་གསུང་བསྒྲགས་པས། ལྷའི་
སྙན་དུ་འདོད་དགུ་ཐོས། ཞང་ལྷ་རྟེན་ལ་གཤེགས་སུ་གསོལ། ཕོ་ལྷ་སྐྱེས་སོ་སྐུ་
བཞེངས་ལ། བྲག་བཙན་ཨ་བས་བཙོག་ཡང་བསང། ལྷ་ནི་སྤྱན་འདྲེན་
གནས་འདིར་བྱོན། རྟེན་དུ་སྦེ་དང་སྙུག་རྒོད་བཙུགས། ལྷ་ཡིས་མི་ལ་སྡོང་
གྲོགས་མཛོད། གསེར་གྱི་སྟེགས་བུའི་ཁ་ལ་བྱོན། མདའ་རྒྱང་ནམ་མཁའ་
སེར་པོས་བརྒྱན། ཚན་སྣ་སུམ་བརྒྱའི་ཁྲུས་ཀྱི་བསང་། ལྷ་ནི་སྤྱན་འདྲེན་
གཤེགས་སུ་གསོལ། སྡོང་གྲོགས་རྒྱུན་ནི་མ་ཆད་ཅིག ཚང་ངོ་ཚང་ངོ་ལྷ་བྱོན་
མཛོད། བོན་གཤེན་རྣམས་སྐུ་ལ་ཟ་འོག་བེར་ཆེན་གསོལ། དབུ་ལ་དར་
དཀར་འགྱིང་ཐོད་བཅིང་། མགུལ་དུ་བདུད་རྩི་ཨ་ཏི་གསོལ། སྤོས་དཀར་དུད་
པས་བསང་ལ་འདི་སྐད་དོ། སྐུ་གཤེན་བདག་གིས་སྤྱན་འདྲེན་ན། སྒང་བུ་
མཐོན་པོ་ནས། སྤོས་དཀར་དུད་པ་བཏང་། འབྲང་རྒྱས་ཞལ་དཀར་ལ། བུ་
རམ་ཐིག་བཏབས་ནས། ལྷ་མདའ་སྒྲོ་དཀར་ལ། དར་ཚོན་སྣ་དགུས་བརྒྱན། །
ཕོ་ལྷ་སྤྱན་འདྲེན་གཤེགས། མོ་ལྷ་སྤྱན་འདྲེན་གཤེགས། བུ་རྫི་སྤྱན་འདྲེན་
གཤེགས། སྒང་བུ་མཐོན་པོ་ནས། དར་དཀར་གཡབ་མོས་གཡབ། ཕོ་ལྷ་
སྤྱན་འདྲེན་ནོ། མོ་ལྷ་སྤྱན་འདྲེན་ནོ། ཞང་ལྷ་སྤྱན་འདྲེན་ནོ། གསེར་གྱི་ཁང་
ཐོག་དུ། གསེར་གྱི་བྱེ་ཆུང་བདུན། མོ་ལྷར་རྫུས་ལ་བྱོན། བུ་རྫིར་རྫུས་ལ་བྱོན།
གཡུའི་ཁང་ཐོག་ཏུ། གཡུའི་བྱེ་ཆུང་བདུན། མོ་ལྷར་རྫུས་ལ་བྱོན། བུ་རྫིར་
རྫུས་ལ་བྱོན། གཡུའི་ཁང་ཐོག་ཏུ། གཡུའི་བྱེ་ཆུང་བདུན། མོ་ལྷར་རྫུས་ལ་
445



བྱོན། བུ་རྫིར་རྫུས་ལ་བྱོན། དུང་གི་ཁང་ཐོག་ཏུ། དུང་གི་བྱེ་ཆུང་བདུན།
མོ་ལྷར་རྫུས་ལ་བྱོན། བུ་རྫིར་རྫུས་ལ་བྱོན། དངུལ་གྱི་ཁང་ཐོག་ནས། དངུལ་
གྱི་ཁང་ཐོག་ནས། དངུལ་གྱི་བྱེ་ཆུང་བདུན། མོ་ལྟར་མཚོ་མོར་བྱོན། པང་དུ་
བུ་གསོལ་འཚལ། སྒོ་རུ་ཕྱུགས་གསོལ་འཚལ། ཕུག་ཏུ་སྲིད་གསོལ་འཚལ།
ལག་ཏུ་ནོར་གསོལ་འཚལ། མཆོང་གི་ཁང་ཐོག་ཏུ། མཆོང་གི་བྱེ་ཆུང་བདུན།
མོ་ལྷ་ཕྱུག་མོར་བྱོན། པང་དུ་བུ་གསོལ་འཚལ། སྒོ་རུ་ཕྱུགས་གསོལ་འཚལ།
ཕུག་ཏུ་སྲིད་གསོལ་འཚལ། ལག་ཏུ་ནོར་གསོལ་འཚལ། འཁན་དང་སྤོས་ཀྱི་
དུད་པས་བསང་། སྤྲུལ་པའི་ལྷ་ལྔ་ཕུད་ཀྱིས་གསོལ། འབྲང་རྒྱས་ཆང་ཕུད་
གསས་བཤོས་དང༌། གསེར་སྐྱེམས་རིན་ཆེན་འབྲས་བུས་མཆོད། གསས་
དྲལ་ཐོག་གསུམ་གོང་དུ་བྱོན། སྲིད་པའི་ལྷ་དགུ་སྤྱན་འདྲེན་ནོ། ཕོ་ལྷ་དུང་
མཁར་ནང་ནས་བྱོན། མོ་ལྷ་མཆོང་མཁར་ནང་ནས་བྱོན། དགྲ་ལྷ་ལྕགས་
མཁར་ནང་ནས་བྱོན། སྲོག་ལྷ་དངུལ་མཁར་ནང་ནས་བྱོན། ཞང་ལྷ་གསེར་
མཁར་ནས་བྱོན། ཡུལ་ལྷ་ཟངས་མཁར་ནང་ནས་བྱོན། མགོན་པའི་ལྷ་དང་
སྐྱོབ་པའི་ལྷ། བསྟེན་པའི་ལྷ་དང་སྒྲུབ་པའི་ལྷ། རིགས་ཀྱི་ལྷ་རྣམས་སྤྱན་
འདྲེན་ནོ། ཕོ་ལྷ་རྒྱང་དགུའི་ནང་ནས་བྱོན། མོ་ལྷ་རིགས་བཅུ་ནང་ནས་བྱོན།
ཁྱེད་ལ་གཡབ་ཏུ་དར་ཕྱར་རོ། སྐད་དུ་དུང་འབུད་དོ། སྒྲ་རུ་རྔ་རྡུང་ངོ༌།
བསང་དུ་སྤོས་ཚན་ནོ། ལྷ་བྱོན་ཆེམས་སེ་ཆེམས། གསས་བྱོན་འདིར་རེ་
འདིར། སྒྲ་སྐད་འབྲུག་བས་ཆེ་བར་བྱོན། བང་ནི་གློག་བས་མྱུར་བར་བྱོན།
འོད་ནི་ཉི་བས་གསལ་བར་བྱོན། བོན་གྱི་མཐུ་ལ་བྱོན། གཤེན་གྱི་མགོན་ལ་
བྱོན། ལེའུ་གུའི་སྐྱབས་སུ་བྱོན། ཚེའི་མཐུད་ལ་བྱོན། བྱོན་ནོ་དཔལ་བྱོན་
མཛོད། ཡོན་བདག་ཕྱ་གཡང་དངོས་གྲུབ་སྩོལ། སྲིད་པ་དར་ཞིང་རྒྱས་པ་ལ།
མི་རིགས་ལོ་རྒྱུས་མ་ཤེས་ན། མིའུ་རིགས་བཞི་ག་ནས་འཚལ། ཉི་ཟླ་གཉིས་པོ་
མ་སྲིད་ན། སྣང་གསལ་སྒྲོན་མ་ སུས་ འདེབས། ཕ་དང་ བོན་ གཉིས་མ་
446



བཞེངས་ན། མིའི་མགོན་སྐྱོབ་སུ་ལ་རེ། ལྷ་དང་གསས་གཉིས་མ་བཞེངས་ན།
འདྲེ་སྲིན་གཡུལ་ངོ་སུ་ཡིས་ཟློགསྲིད་པའི་ལྷ་རྒྱུད་མ་བཤད་ན། མི་ཡི་དམུ་ཐག་
སུ་ཡིས་འཛིན། དེ་ཕྱིར་ལྷ་ནང་དུ་སྤྱན་འདྲེན་ནོ། ཁྱེའུ་ཕོ་མོ་གཙང་མ་གཉིས།
མཛེས་པའི་ཆས་ཀྱིས་རྒྱན་ནས། མདའ་དར་དཀར་དམར་གཉིས་ཀྱིས་གཡབ།
བོན་གཤེན་བརྗིད་པའི་ཆས་དང་ལྡན་པར་བྱེད་ནས་འདི་སྐད་དོ། ཀྱི་དར་
དཀར་གཡབ་མོས་གཡབ། སྤོས་དཀར་དུད་པས་བསང་། དགའ་སྐྱིད་ཟམ་ལ་
བྱོན། ལྷ་རྣམས་སྤྱན་འདྲེན་ནོ། ཕོ་ལྷ་སྤྱན་འདྲེན་ནོ། མོ་ལྷ་སྤྱན་འདྲེན་བྱོན།
ཞང་ལྷ་སྤྱན་འདྲེན་བྱོན། དབྱིངས་ནས་གཤེགས་སུ་གསོལ། དགུང་ནས་
གཤེགས་སུ་གསོལ། ཕྱོགས་མཚམས་ནས་གཤེགས་སུ་གསོལ། གནམ་རིམ་
པ་བཅུ་གསུམ་ནས་གཤེགས་སུ་གསོལ། དཔལ་ཁྱིམ་འདི་ལ་བྱོན། དང་སྤྲོ་
འདི་ན་སྤྱོན། ཡིད་དགའ་འདི་རུ་བྱོན། ཉམས་དགའ་འདི་རུ་བྱོན། དར་
དཀར་གཡབ་མོ་ལ། སྤྱན་གྱིས་གཟིགས་ནས་བྱོན། སྤོས་དཀར་དུད་པ་ལ།
ཤང་གིས་སྣུམ་ཞིང་བྱོན། འབྲང་རྒྱས་ཞལ་དཀར་ལ། ཐུགས་རྟེན་མཛད་
ནས་བྱོན། ཕུད་རྒོད་གཙང་མ་ལ། ལྗགས་ཀྱིས་སྦྱོར་ཅིང་བྱོན། དགའ་སྐྱིད་
ཟམ་པ་ལ། ཞབས་ཀྱིས་འཆག་གིས་བྱོན། ལྷ་ཆ་ཆའོ་དགུ་ལ། སྙན་གྱིས་
གསན་ནས་བྱོན། ཤིང་རིས་མར་འཇམ་ལ། ཕྱག་འཛིན་མཛད་ནས་བྱོན།
གཡུང་དྲུང་རི་མོ་ལ། གཟིགས་རྟེན་མཛད་ནས་བྱོན། སྔོན་མོ་འབྲུ་བདུན་ལ། །
གཞི་རྟེན་མཛད་ནས་བྱོན། དུང་གི་གྱང་བུ་ལ། གཤེགས་རྟེན་མཛད་ནས་
བྱོན། རྒྱུ་སྦྱོར་ཡོན་བདག་ལ། མགོན་སྐྱོབས་མཛད་ཕྱིར་བྱོན། མེ་ཏོག་ཕྱེ་
མར་མཆོད་ལ་འདི་སྐད་དོ། ཀྱེ་མ་ཟ་མ་ཏོག་གི་རྟ་ཕོ་ལ། སྤོས་དཀར་དྲིའི་མི་
ཕོས་བཞོན། ན་རོ་ཤེས་རབ་སྲབ་ཀྱིས་སྲས། འགྲེང་བུ་ཡེ་ཤེས་བློ་ཡིས་གནན།
ཐུགས་རྗེ་གི་གུ་རྨེད་ནི་བྱས། ཤེས་རབ་སྙོམ་པའི་ཡོབ་ཆེན་གསལ། ཡིག་གེ་
འབྲུ་ལྔའི་ལྕག་གིས་བྲབས། ཡི་དམ་ལྷ་སྲུང་སྤྱན་འདྲེན་གཤེགས་སུ་གསོལ།
447



གདན་མཆོག་གཙང་མ་འབུལ་བ་ནི། མཁའ་ལ་འབྲུག་རྒྱལ་གྲགས་པའི་གདན།
ནམ་མཁའ་བ་མོ་ཆེ་ཡི་གདན། སྟག་གཟིག་རྔམ་པ་བཀྲག་གསལ་གདན། བྱ་
རྒོད་དཀར་མོ་བརྗོད་པའི་གདན། སེང་གེ་དཀར་མོ་འགྱིང་བའི་གདན། རབ་
བརྟན་གླང་པོ་ཆེ་བའི་གདན། རྔ་མོང་ཁ་དཀར་གཉན་གྱི་གདན། དུང་གི་
སྤང་ པད་ བརྩིགས་ པའི་ གདན། དེ་ ལྟར་ བཞུགས་ པའི་ གདན་ སྟེང་ ན།
དབྱིངས་ཀྱི་ལྷ་རྣམས་སྤྱན་འདྲེན་ཏེ། གདོན་ནས་རང་བྱོན་སྲིད་པའི་ལྷ།
སྟོང་གསུམ་མགོན་ལྷ་དཀར་པོ་དང་། སྲིད་གསུམ་གཤེན་ལྷ་འོད་དཀར་དང་།
ཁམས་གསུམ་འོད་ལྷ་སངས་པོ་དང་། གསས་ཆེན་རུ་བཞི་དབུས་ལྔ་དང་།
སྲིད་པ་ཡེ་རྗེ་རྒྱལ་པོ་སོགས། གོ་ཕུབ་སྐྱོབས་ཆེན་དགྲ་ལྷ་དང་། ཕོ་ལྷ་དུང་
མཁར་ནང་ལ་བཞུགས། མོ་ལྷ་མཆོང་མཁར་ནང་ལ་བཞུགས། ཞིང་ལྷ་གསེར་
མཁར་ནང་ལ་བཞུགས། སྤྱི་ལྷ་དངུལ་མཁར་ནང་ལ་བཞུགས། དགྲ་ལྷ་ལྕགས་
མཁར་ནང་ལ་བཞུགས། ཡུལ་ལྷ་ལྕམ་དྲལ་མ་ལུས་ཀུན། དེ་རིང་གནས་
འདིར་སྤྱན་འདྲེན་གྱི། གནམ་རིམ་པ་བཅུ་གསུམ་ཁ་ནས། རིམ་པ་གཅིག་གི་
ཁ་ལ་བྱོན། གཅིག་ནས་གང་བ་གོང་དུ་ལྷ་བྱོན། དེ་ནས་གང་མ་དཀར་དུ་ལྷ་
བྱོན། དེ་ནས་གཡའ་སྔོན་གོང་དུ་ལྷ་བྱོན། དེ་ནས་ཆབ་མ་གོང་དུ་ལྷ་བྱོན།
དེ་ནས་དཔལ་ཁྱིམ་འདི་རུ་ལྷ་བྱོན། ལྷ་ཚོགས་སྤྱན་འདྲེན་ལ། དར་དཀར་
གཡབ་མོས་གཡོབ། གཤོང་བུ་དམའ་མོ་ནས། སྤོས་དཀར་དུད་པས་བསང་།
ལྷ་ནི་བྱོན་པའི་དུས། འབྲུག་བས་སྐད་ཆེ་བྱོན། ཁུ་བྱུག་གསུང་སྙན་བྱོན། ཉི་
ཟླའི་འོད་གསལ་བྱོན། གཞའ་ཚོན་མཛེས་པར་བྱོན། ཟེར་བས་བཀླག་པར་
བྱོན། སྤྲིན་སྤུངས་བྱིན་འཐིབས་བྱོན། གློག་བས་བང་མགྱོགས་བྱོན། ཅེས་
པས་ལྷ་སྤྱན་དྲངས་སོ། རང་རང་མཛེས་པའི་གདན་ལ་བཞུགས་སུ་གསོལ།
དེ་ནས་ལྷ་རྟེན་ནི་འདི་ལྟར་བྱ། མདའ་བཅུ་གཅིག་བཅུ་གཉིས་ནས། ལྷ་
མདའ་སྒྲོ་དཀར་དེ་དང་བཅུ་གསུམ་མོ། འདི་ཡང་སྒྲོ་མོ་ཡུད་དུ་མ་ཟེགས་པ།
448



སྙུག་མ་ཚིགས་ནས་མ་བུར་པ། མདེའུ་ལྕགས་བཙས་མ་ཁྱེར་བ། དར་ཚོན་སྣ་
ལྔ་མ་རྙིང་པ། ལྷ་དང་དགྲ་ལྷའི་རྟེན་དུ་འཛུགས། ལྷ་རྟ་ངང་དཀར་དང་། ལྷ་
གཡག་ཟལ་དཀར་དང་། ལྷ་ལུག་ངོ་དམར་དང་། ལྷ་རྡོ་མཚལ་གྱི་གཡུང་དྲུང་
ཅན། འབྲང་རྒྱས་ཞལ་དཀར་དང་། བཅུ་གསུམ་རྟེན་དུ་འཛུགས། དེ་ལྟར་
ལྷ་ལ་རྟེན་བཙུགས་པས། ལྷའི་སྐུ་རྟེན་མཛོད། གསས་ཀྱི་འགྱིང་རྟེན་མཛོད།
ལེའུ་གུའི་ཚེ་རྟེན་མཛོད། སྐུའི་མཁར་པ་མཛོད། གསུང་གི་རྒྱལ་མཚན་
མཛོད། ཐུགས་ཀྱི་རི་བོ་མཛོད། གནམ་གྱི་ཀ་བ་མཛོད། ས་ཡི་ལྟེ་བ་མཛོད།
རི་རབ་ལྷུན་པོའི་སྲོག་ཤིང་མཛོད། ཅེས་རྟེན་བཙུགས་པའོ། ད་ནི་མཆོད་
གསོལ་ནི། དཀར་གསུམ་མངར་གསུམ་ཇ་ཕུད་ཆུང་ཕུད་འབྲས་དང་ཕྱེ་མར་
མཆོད། ཁྱེའུ་གཙང་མ་ལྷ་ཡོད་པས་མཆོད་དོ། དུང་གི་འབྲང་རྒྱས་གསུམ།
ཤེལ་ལུག་དུང་ར་ཅན། སྨན་བཤོས་ཉ་མིག་ཅན། འབྲས་ཀྱི་བསང་ལུག་རྟེན།
གསས་རྗེ་རུ་བཞི་དབུས་དང་ལྔ། རྩི་བཅུད་མར་གྱི་ཡ་གད་ཅན། དཀར་
གསུམ་མངར་གསུམ་འབྲུ་བཅུད་བརྒྱན། ཐར་བཤོས་གྲུ་བཞི་ཉ་ མིག་ ལ།
དཀར་མངར་བུ་རམ་ཕུད་ཀྱིས་བརྒྱན། ཡ་ཤེས་ལྷ་ལ་གསོལ་དུ་འདྲེན། བལ་
གྱི་བུ་རམ་དང་། མོན་གྱི་རྒུན་འབྲུམ་དང་། རྒྱའི་ཇ་དང་། ཧོར་གྱི་ཁ་ཆང་
དང་། སྟག་གཟིག་བདུད་རྩི་དང་། ཁ་ཆེའི་འབྲས་ཆང་དང་། ཞང་ཞུང་གི་
གཡུ་འབྲང་དང་། བོད་ཀྱི་ནས་ཆང་དང་། དཀར་གསུམ་ཕུད་དང་མངར་
གསུམ་རྩི། ཞིམ་བཅུད་སྨན་ཕུད་བདུད་རྩི་དང་། གསས་རྗེ་རུ་བཞི་དབུས་
དང་ལྔ། ལྕམ་དྲལ་རང་རང་འཁོར་བཅས་དང་། སྟོང་གསུམ་མགོན་ལྷ་དཀར་
པོ་དང་། སྲིད་ གསུམ་ གཤེན་ལྷ་འོད་དཀར་དང་། ཁམས་གསུམ་འོད་ལྷ་
སངས་པོ་དང་། ཡེ་སྲིད་སངས་པོ་འབུམ་ཁྲི་དང་། ཕོ་ལྷ་དུང་དཀར་ནང་
བཞུགས་དང་། མོ་ལྷ་མཆོང་དཀར་ནང་བཞུགས་དང་། ཞང་ལྷ་གསེར་མཁར་
ནང་བཞུགས་དང་། སྤྱི་ལྷ་དངུལ་མཁར་ནང་བཞུགས་དང་། དགྲ་ལྷ་ལྕགས་
449



མཁར་ནང་བཞུགས་དང་། ཕུ་ལྷ་ལྕམ་དྲལ་འཁོར་བཅས་ལ། གཙང་མར་
བཤམས་པའི་འབྲང་རྒྱས་ལ། བདུད་རྩི་སྨན་ཕུད་བཅུད་ཀྱིས་གསོལ། སྔར་
བཅོལ་ལས་ཀྱི་གཏང་རག་དང་ ད་བཅོལ་ལས་ཀྱི་བསྐུལ་མ་དང་། ཕྱི་བཅོལ་
ལས་ཀྱི་ནན་ཏན་དང་། གསོལ་ཅིང་མཆོད་པའི་མཉེས་སྐྱོང་ནས། ཅི་བསམ་
ཐམས་ཅད་རེ་བ་བསྐོངས། ལྷ་རབས་ལོ་གཅིག་སྐོང་བ་ནི། ཕྱོགས་བཞི་
དབུས་ལྔའི་དགྲ་ལྷ་དང་། རྫུ་འཕྲུལ་གཡག་ཆེན་ངར་སྒྲ་ཅན། སྨོན་པ་རྒྱུད་ཀྱི་
དགྲ་ལྷ་དང་། ཚེ་བརྗིད་སྲོག་སྐྱོབ་དགྲ་ལྷ་དང་། ཤུག་མགོན་སྟོབས་ཆེན་དགྲ་
ལྷ་དང། ཐུགས་དཀར་དགྲ་ལྷ་དགུ་འབུམ་སོགས། སྨན་ཕྲན་ཉི་ཁྲི་ཆིག་སྟོང་
དང་། ལྷ་རྒོད་བརྒྱད་ཁྲི་བཞི་སྟོང་དང་། ཀླུ་མོ་དགུ་ཁྲི་དགུ་འབུམ་དང་། ལྷ་
ཀླུ་མི་ཡི་སྨན་བཙུན་དང༌། སྤྲུལ་པའི་སྨན་བཙུན་ལ་གསོལ། བདག་དང་རྒྱུ་
སྦྱོར་ཡོན་བདག་གི། ལུས་ལ་འཆས་པའི་ཕོ་ལྷ་དང་། ངག་ལ་འཆས་པའི་སྒྲ་བླ་
དང་། ཡིད་ལ་འཆས་པའི་སྲོག་ལྷ་དང་། འབྲལ་མེད་ལུས་ཀྱི་ལྷ་རྣམས་གསོལ།
མགོན་ལྷ་ཐུགས་ཀྱི་སྤྲུལ་པ་ལས། སྨོན་མི་ལུས་ལ་ལྷ་བཀོད་ཅིང་། སྤྲུལ་པའི་ལྷ་
ཚོགས་འབུམ་ཕྲག་ནི། སྤྱི་བོ་གཙུག་གསས་ཁོར་བུ་དང་། དཔྲལ་བའི་མཐོང་
གསལ་སྒྲོན་མ་དང་། མུར་གོང་སྙན་ལྷ་ཧོ་སངས་དང་། འཁུམ་འཛུམ་ཤངས་
ལྷ་རོམ་པོ་དང་། ཚེམས་ལྷ་ཟ་བྱེད་དབལ་མོ་དང་། ལྗགས་ཀྱི་སྨན་གསལ་ཐོག་
པ་དང་། མགུལ་གྱི་མགུལ་ལྷ་བྱང་ཡུག་དང་། ཀུན་གསལ་འོད་ཀྱི་ལྷ་བདུན་
གསོལ། འཕྲག་གཡས་ཕོ་ལྷ་དཔའ་བོ་དང་། འཕྲག་གཡོན་དགྲ་ལྷ་དར་མ་
དང་། ཐུགས་ཀའི་སྲོག་ལྷ་ཉམས་ཆེན་དང༌། སྒལ་ཚིགས་ཚིགས་ལྷ་གྱུར་བུ་
དང༌། ནུ་འཆིན་སྐྱབས་མགོན་སྲོག་འཛིན་དང་། ལྟེ་བའི་མོ་ལྷ་བུ་རྫི་དང་།
ཕྱག་སོར་འཛིན་པ་སྟོབས་ཆེན་དང་། དོན་སྣོད་སྐྱོབ་པའི་ལྷ་བདུན་གསོལ།
མཁལ་གཡས་མུ་ལ་མུ་སྨན་དང་། མཁལ་གཡོན་ཚེ་ལ་བཅུད་འཛིན་དང་།
དཔྱི་མིག་འཁོར་ལོ་དབང་བསྒྱུར་དང་། པུས་མོ་སྟག་འགྲོས་སེང་སྟབས་དང་།
450



ཞབས་ཀྱི་ས་ལ་མགོན་བུ་དང་། དབང་བསྒྱུར་སྟོབས་ཀྱི་ལྷ་ལྔ་གསོལ། ཚོགས་
བརྒྱད་སྒོ་ལྔ་འབྲས་མེད་ལྷ། སྐུ་དང་སྒྲིབ་གྲོགས་ཇི་བཞིན་ལ། ཤེལ་གྱི་འབྲང་
རྒྱས་གཡག་ལུག་དང་། དཀར་དམར་འབྲུ་བཅུད་གསེར་སྐྱེམས་དང་། ཞིམ་
བཅུད་ཟས་ཕུད་བདུད་རྩི་དང་། གསུང་སྙན་བོན་གྱི་སྒྲ་དབྱངས་མཆོད། འདི་
རྣམས་མར་གྱི་ཟེ་བ་ཅན། འདི་རྣམས་གསེར་གྱི་ཡ་གད་ཅན། འདི་རྣམས་
སྐྱེམས་ཀྱི་རྩང་ནན་ཅན། སྔ་བཅོལ་ལས་ཀྱི་གཏང་རག་དང་། ད་བཅོལ་ལས་
ཀྱི་བསྐུལ་མ། ཕྱི་བཅོལ་ལས་ཀྱི་ནན་ཏན། མོས་ཅིང་གདུང་བའི་མཆོད་པ་ཡི། །
བདག་དང་རྒྱུ་སྦྱོར་ཡོན་བདག་ལ། ཚེ་དབང་མཐུ་དཔལ་དངོས་གྲུབ་སྩོལ།
འགལ་རྐྱེན་དགྲ་བགེགས་བར་ཆོད་ ཟློག དེ་ལྟར་ལུས་ ལ་ ལྷ་བཀོད་ཅིང་།
སེམས་ལ་ངར་བཏགས་ནས། དུས་བཞིར་ལྷ་མཆོད། ཁས་བླང་གཡར་དུ་
ལེན། མཆོད་པའི་དུས་བཞི་ནི། དཔྱིད་ཟླ་གསུམ་གྱི་ར་བ་ལ། ཕུ་ཆབ་མདོ་རུ་
འདྲེན་པའི་ཚེ། མདའ་ཆབ་ཕུ་རུ་རྡོལ་བའི་ཚེ། རམ་པོ་ཁ་ནག་འབྱུང་བའི་
དུས། གཡར་ལྗང་ཁ་འབུས་འབྱུང་བའི་ཚེ། ནེའུ་སིང་འགྲམ་སྔོན་འབྱུང་བའི་
ཚེ། དེ་ཚེ་ ལྷ་ གསོལ་ དུས་བཞི་ཡིན། གསོལ་ ལོ་ ལྷ་རྣམས་ དུས་སུ་ གསོལ།
མཆོད་དོ་ལྷ་རྣམས་དུས་དུ་མཆོད། འབྲང་རྒྱས་གསེར་སྐྱེམས་འབྲུ་བཅུད་ཕུད།
འདི་ནི་མར་གྱི་ཟེ་བ་ཅན། འདི་ནི་གསེར་གྱི་ཡ་གད་ཅན། འདི་ཡང་སྐྱེམས་ཀྱི་
རྩང་ནན་ཅན། སྔ་བཅོལ་ལས་ཀྱི་བཏང་རག་གསོལ། ད་བཅོལ་ལས་ཀྱི་བསྐུལ་
མ་གསོལ། ཕྱི་བཅོལ་ལས་ཀྱི་ནན་ཏན་གསོལ། ཞིང་རྨོས་ཐོང་ལྷ་ལ་གསོལ་ལོ།
དབྱར་ཟླ་གསུམ་གྱི་ར་བ་ལ། ཕུ་ན་ཁུ་བྱུག་སྡོངས་སེ་སྡོངས། མདའ་ན་ནེ་ཙོ་
ཞུངས་སེ་ཞུངས། གོང་ལ་གཡུ་འབྲུག་འུ་རུ་རུ། ཞིང་ལ་ལྗང་ཞག་ཐིབས་སེ་
ཐིབས། དེ་ཚེ་ལྷ་གསོ་དུས་གཅིག་ཡིན། གསོལ་ལོ་ལྷ་རྣམས་དུས་སུ་གསོལ།
མཆོད་དོ་ལྷ་རྣམས་དུས་སུ་མཆོད། འབྲང་རྒྱས་གསེར་སྐྱེམས་འབྲུ་བཅུད་ཕུད།
འདི་ཡང་མར་གྱི་ཟེ་བ་ཅན། འདི་ནི་གསེར་གྱི་ཡ་གད་ཅན། འདི་ནི་སྐྱེམས་ཀྱི་
451



རྩང་ནན་ཅན། སྔ་བཅོལ་ལས་ཀྱི་གཏང་རག་ གསོལ། ད་བཅོལ་ལས་ཀྱི་
བསྐུལ་མ་གསོལ། ཕྱི་བཅོལ་ལས་ཀྱི་ནན་ཏན་གསོལ། ཤེ་བཞོས་ཀྱི་བཅུད་ལྷ་
ལ་གསོལ་ལོ། སྟོན་ཟླ་གསུམ་གྱི་ར་བ་ལ། ཕུ་ན་སྤང་པོ་ཁ་རེ་སེར། མདོ་ན་
གསེར་གྱི་ལོ་འདབ་ཉིལ། བར་ན་གསེའི་ཤ་ཕོ་ངུ་། འབྲས་བུ་དུས་སུ་སྨིན་པའི་
ཚེ། དེ་ཚེ་ལྷ་ གསོལ་ དུས་ གཅིག་ཡིན། དེ་ཚེ་ལྷ་མཆོད་དུས་གཅིག་ཡིན།
གསོལ་ལོ་ལྷ་རྣམས་དུས་སུ་གསོལ། མཆོད་དོ་ལྷ་རྣམས་དུས་སུ་མཆོད། འདི་
ཡང་མར་གྱི་ཟེ་བ་ཅན། འདི་ཡང་གསེར་གྱི་ཡ་གད་ཅན། འདི་ཡང་སྐྱེམས་ཀྱི་
རྩང་ནན་ཅན། སྔ་བཅོལ་ལས་ཀྱི་གཏང་རག་གསོལ། ད་བཅོལ་ལས་ཀྱི་
བསྐུལ་མ་གསོལ། ཕྱི་བཅོལ་ལས་ཀྱི་ནན་ཏན་གསོལ། ཤ་བ་ཤས་ཀྱི་དོན་ལྷ་
གསོལ། རྒུན་ཟླ་གསུམ་གྱི་ར་བ་ལ། ཕུ་ཡི་ལ་ཐང་ཁ་བ་བས་ཆོད། མདོ་ཡི་
ཆབ་རོན་སྦུབས་སུ་བཞུགས། བར་གྱིས་རྡོ་བཅུད་ལས་བོར། ས་ཁ་ཁ་བས་
ཆོད་བའི་ཚེ། རྡོ་ཁ་བ་མོས་ཆོད་པའི་ཚེ། མཚོ་ཁ་དར་གྱིས་ཆོད་པའི་ཚེ། དེ་
ཚེ་ལྷ་གསོལ་དུས་གཅིག་ཡིན། དེ་ཚེ་ལྷ་མཆོད་དུས་གཅིག་ཡིན། གསོལ་ལོ་ལྷ་
རྣམས་དུས་སུ་གསོལ། མཆོད་དོ་ལྷ་རྣམས་དུས་སུ་མཆོད། འདི་ཡང་མར་གྱི་
ཟེ་བ་ཅན། འདི་ཡང་གསེར་གྱི་ཡ་གད་ཅན། འདི་ཡང་སྐྱེས་ཀྱི་རྩང་ནན་ཅན།
སྔ་བཅོལ་ལས་ཀྱི་གཏང་རག་གསོལ། ད་བཅོལ་ལས་ཀྱི་བསྐུལ་མ་གསོལ། ཕྱི་
བཅོལ་ལས་ཀྱི་ནན་ཏན་གསོལ། ཚོང་གི་བྱེས་ལྷ་རྣམས་ལ་གསོལ། གནམ་ཟླ་
དུས་བཞི་རྒྱུན་འདུག་ཏུ། གནམ་གྱི་ལྷ་རབས་མཆེད་དགུ་དང་། བར་གྱི་ལྷ་
རབས་མཆེད་བཞི་དང་། ས་ལྷ་སུམ་བརྒྱ་དྲུག་ཅུ་དང་། འཛམ་གླིང་དབུས་ཀྱི་
ཏི་སེ་དང་། མ་པང་གཡུ་ཡི་མཚོ་མོ་དང་། པོམ་ར་སྲིད་པ་གཉན་གྱི་ལྷ། ལ་
སྟོད་གཙང་ལྷ་པུ་དར་དང་། དབུས་ཀྱི་ཡར་ལྷ་ཤམ་པོ་དང་། སྲི་ཡུལ་སྟོད་ལྷ་
ཟེ་བ་དང་། མང་ཡུལ་སྐྱི་ལྷ་བྱ་མངས་དང། གཙང་ཡུལ་དབྱེ་ལྷ་སྤྱི་གངས་
དང་། འོལ་ཡུལ་འོལ་ལྷ་རྒྱལ་བཟང་དང་། མདོ་སྟོད་གཉན་ཆེན་ཐང་ལྷ་དང་།
452



དགས་ཡུལ་དགས་ལྷ་སྒམ་པོ་དང་། འཆིམས་ཡུལ་འཆིམས་ལྷ་ཐང་མཚོ་དང་།
ཉང་ཡུལ་མྱང་ལྷ་ཡོལ་མོ་དང་
། མདོ་ཡུལ་མདོ་ལྷ་བས་རི་དང་
། རྐོང་ཡུལ་ཀོང་
ལྷ་དེ་མོ་དང་། སྟམ་ཡུལ་སྟམ་ལྷ་ཕོ་དགུ་དང་། རྔ་ལྷ་མཐོང་དྲུག་དང་། དྲང་
ལྷ་དྲང་རྗེ་དང་། གུང་ཐང་དཔལ་བཟང་དང་། འགུར་ལྷ་གཉན་པོ་བཅུ་
གསུམ་དང་། སྤྲུལ་པ་འོད་ཀྱི་ལྷ་དགུ་ལ། ཤེལ་གྱི་འབྲང་རྒྱས་གསེར་སྐྱེམས་
འབྲུ་བཅུད་ཕུད། ཞིམ་བཅུད་ཟད་ཕུད་བདུད་རྩི་འདི། གསོལ་ལོ་ལྷ་རྣམས་
དུས་སུ་གསོལ། མཆོད་དོ་ལྷ་རྣམས་དུས་སུ་མཆོད། འདི་ཡང་མར་གྱི་ཟེ་བ་
ཅན། འདི་ཡང་གསེར་གྱི་ཡ་གད་ཅན། འདི་ཡང་སྐྱེམས་ཀྱི་རྩང་ནན་ཅན།
སྔ་བཅོལ་ལས་ཀྱི་གཏང་རག་གསོལ། ད་བཅོལ་ལས་ཀྱི་བསྐུལ་མ་གསོལ། ཕྱི་
བཅོལ་ལས་ཀྱི་ནན་ཏན་གསོལ། ཕུ་ཡི་ཡུལ་ལྷ་ཀྱི་ཐང་དང་། མདོ་ཡི་མུ་ལི་མུ་
སྨན་དང་། གདགས་ཀྱི་དྲལ་བཙུན་རྨ་མོ་དང༌། སྲིབ་ཀྱི་ཤེལ་ལྷ་རྩི་བཅུད་
དང་། དབྱར་གྱི་ལྕམ་བཙུན་ཡུལ་མ་དང་། སྟོན་གྱི་ཐོག་ལྷ་གསས་པོ་དང་། །
དགུན་གྱི་ཕྱི་ལྷ་བྱིངས་གང་དང་། དཔྱིད་ཀྱི་ཆུ་ལྷ་བྱང་བཞུར་དང་། ཞིང་གི་
འབྲས་ལྷ་ཕྱུག་མོ་དང་། མཁོར་གྱི་རྩེ་ལྷ་ཐོག་པ་དང་། ཁྱིམ་གྱི་ཁྱིམ་ལྷ་རྨ་
གཡང་དང་། ནང་གི་བ་ལྷ་ག་ཁྱུང་དང་། ཐབ་ཀྱི་ཐབ་ལྷ་ཡུ་མོ་དང་། སྒོ་ཡི་སྒོ་
ལྷ་སྟག་གཡག་དང་། ར་བའི་ ཕྱུག་ལྷ་བཞོན་མོ་དང་། ཡུལ་གཞི་མཁར་ལ་
གནས་པ་ཡི། ཡུལ་ལྷ་གཞི་བདག་ཐམས་བཅད་དང་། སྟག་གཡག་མི་ཡི་སྲོག་
འཛིན་པའི། སྟངས་ཀྱི་ཕོ་ལྷ་རྒྱང་དགུ་དང་། དབྱལ་གྱི་མོ་ལྷ་རིགས་བཅུ་དང་།
བྱིས་པའི་སྲོག་ལྷ་ཉམས་ཆེན་ལ། ཟས་ཕུད་བདུད་རྩི་བཅུད་ལྡན་དང་། དུང་
གི་འབྲང་རྒྱས་གཡག་ལུག་དང་། དཀར་མངར་འབྲུ་བཅུད་གསེར་སྐྱེམས་
དང་། ཞིམ་བཅུད་ཟས་ཕུད་བདུད་རྩི་འདི། སྔ་བཅོལ་ལས་ཀྱི་གཏང་རག་
དང་། ད་བཅོལ་ལས་ཀྱི་བསྐུལ་མ་དང་། ཕྱི་བཅོལ་ལས་ཀྱི་ནན་ཏན་དང་།
མགོན་སྐྱོབས་མཛད་པའི་དྲིན་ལན་དང་། མགྱོགས་པོར་རྒྱུག་པའི་རྩེ་ལེན་
453



དང་། གསོལ་ལོ་ལྷ་རྣམས་དུས་སུ་གསོལ། མཆོད་དོ་ལྷ་རྣམས་དུས་སུ་མཆོད།
འདི་ཡང་མར་གྱི་ཟེ་བ་ཅན། འདི་ཡང་གསེར་གྱི་ཡ་གད་ཅན། འདི་ཡང་
སྐྱེམས་ཀྱི་རྩང་ནན་ཅན། སོ་སོ་ལས་འཚལ་དཔལ་སྐྱེམས་དང་། མཁར་རྩིག་
ཙམ་གྱི་རྩེ་ལྷ་གསོལ། བུ་གཞོན་སྐྱེ་བའི་སྲོག་ལྷ་གསོལ། ནད་པ་གསོས་པའི་
གཏང་རག་གསོལ། དགྲ་འདུལ་ལྷ་ལ་དཔལ་སྐྱེམས་གསོལ། མི་ལྷ་གསོལ་བའི་
རྩངས་དག་གསོལ། ལྷ་ལ་མི་བཅོལ་ཕན་པར་བཅོལ། ཉི་མ་ཕྱོགས་བཞིའི་ལྷ།
སྟག་གསས་ཁྲ་བོ་གསོལ། དབལ་གསས་སྟོབས་པ་གསོལ། རྒོད་གསས་སྡེར་
རྣོན་གསོལ། ལྷ་དགུ་གསས་བཅུ་གསོལ། ཕུབ་དགུ་ཁྲབ་བཅུ་གསོལ། ཁྱི་
དགུ་སྟག་བཅུ་གསོལ། ཁྱུང་གསས་དར་མ་གསོལ། གཡག་དགུ་འབྲོང་བཅུ་
གསོལ། མགོན་པོའི་ལྷ་ལྔ་གསོལ། བསྟེན་པའི་ལྷ་ལྔ་གསོལ། མཚན་གྱི་མེལ་
ཚེ་མཛོད། ཉིན་གྱི་བ་བར་མཛོད། གནའ་རྗེ་མི་སྤོངས། དེ་རྗེ་མི་ཚོལ། མ་
བས་བྱམས་པར་གསོལ། སྲིང་བས་གདུང་བར་གསོལ། གནམ་ཕྱི་གུང་རྒྱལ་
གསོལ། གནམ་སྨན་དཀར་མོ་གསོལ། བདག་དང་རྒྱུ་སྦྱོར་ཡོན་བདག་གི།
གཟུགས་ཅན་ དགྲ་ དང་ གཟུགས་མེད་ བགེགས་ རྣམས་ ཟློགཡས་ ཀྱི་ བདུད་
གཡོས་མས་ཀྱི་སྲི་ལང་ནོན། བསྟེན་པའི་ལྷ་ནི་རྒྱང་མ་རིང་། མགོན་པའི་ལྷ་ནི་
འཕྲག་མ་དོགསྐྱོབས་པའི་ལྷ་རྣམས་ཡ་མ་ང་། མགོན་སྐྱོབས་མཛོད་ལ་ཟ་ཁ་ཕྱེ།
མཆོག་དང་ཐུན་མོང་དངོས་གྲུབ་སྩོལ། ད་ནི་ཕྱ་གཡང་འགུགས་ཏེ་འདི་སྐད་
དོ། དབང་པོ་བརྒྱ་བྱིན་ལས་སོགས་ཏེ། སྟེང་ཕྱོགས་ལྷ་ནས་ཕྱྭ་གཡང་སྩོལ།
ཡུ་དམར་ སྐྱ་ བདུན་ ལས་ སོགས་ ཏེ། བཙན་ གྱི་ ལག་ནས་ ཕྱ་ གཡང་ སྩོལ།
དགའ་བོ་འཇོག་པོ་ལས་སོགས་ཏེ། འོག་ཕྱོགས་ཀླུ་ནས་ཕྱ་གཡང་སྩོལ། གང་
བ་བཟང་པོ་ལས་སོགས་ཏེ། ནོར་ལྷའི་སྡེ་ཚོགས་ཕྱ་གཡང་ཁུག ཕྱོགས་དང་
མཚམས་ནས་ཕྱ་གཡང་ཁུག ཕྱ་དང་གཡང་གི་ཐང་ཆེན་ན། བཀྲ་ཤིས་དཔལ་
གྱི་རྟ་ཕོ་ལ། བསམ་པ་འགྲུབ་པའི་མི་ཕོས་བཞོན། དར་དཀར་གཡབ་མོ་
454



ལིངས་སེ་ལིངས། དཀར་དམར་འབྲུ་ལྔ་བསམ་མི་ཁྱབ། གསེར་དངུལ་ཟངས་
ལྕགས་ཁྲོལ་ལོ་ལོ། བདུད་རྩི་རྒྱ་མཚོ་མེར་རེ་རེ། རིན་ཆེན་འབར་ལམ་མེ་ལམ།
དགོས་འདོད་ནོར་བུ་སྤུངས་སེ་སྤུངས། སྐྱིད་པའི་ཉི་མ་གསལ་ལ་ལ། དགའ་
བའི་གླུ་གར་ལྷངས་སེ་ལྷངས། ཁུ་ལ་སྒྲ་སྙན་སི་ལི་སི། ཉན་གྲགས་དུང་ཆེན་འུ་
རུ་རུ། ང་ཆེ་ང་བཙན་ལྷ་རྒྱལ་ལོ། ད་ནི་བརྟན་ནོ་བྱེད་དེ་འདི་སྐད་དོ། ཡོན་
བདག་ཕོ་མོ་དད་ལྡན་ལ། ཚེ་སྲོག་དབང་ཐང་རྒྱས་པ་དང་། མི་ནོར་ཟས་
བཅུད་བརྟན་པར་ཤོག ཕོ་སྲོག་གསེར་ཀ་མ་ཆག་བརྟེན། མོ་སྲོག་གཡུ་གདུང་
མ་ཚིག་བརྟན། ཕུག་ལྷ་འོད་འབར་ཡར་ལ་བརྟན། འོད་ལྷ་འོད་ཁྱུག་དེ་ལ་
བརྟན། ཞིང་ལྷ་ཚངས་པ་དེ་ནི་བརྟན། ཐབ་ལྷ་ཡུ་མོ་དེ་བརྟན། སྒོ་ལྷ་སྟག་
གཡག་དེ་ནི་བརྟན། ཡོན་བདག་སྤྱི་བོའི་གཙུག་རུམ་ན། ལྷ་ནི་སྤྱི་གསས་ཁོར་
བུ་བཞུགས། ལྷ་ནི་བཞུགས་དེ་ལ་བརྟན། མི་ལུས་མདོམ་གང་གྲུ་བཞི་ལ། ལྷ་
གསས་ལྷ་རྒྱུད་ཚང་པར་བཞུགས། ལྷ་ནི་དེ་བཞུགས་དེ་ལ་བརྟན། སྐྱིད་ལ་ལོ་
བརྒྱ་ཐུབ་པར་བརྟེན། དགའ་མ་སྟོན་བརྒྱ་མཐོང་བར་བརྟེན། ད་ནི་བཀྲ་
ཤིས་གསོལ་བ་ལགས། ཡེ་ཤེས་ལྔ་ཡི་དཀྱིལ་འཁོར་ནས། མཁའ་འགྱིང་དཀར་
པོའི་བཀྲ་ཤིས་གང་ལེགས་པ། དེང་འདིར་གསལ་ཞིང་བཀྲ་ཤིས་བདེ་ལེགས་
ཤོག མི་འཁྲུལ་ཐུགས་ཀྱི་དཀྱིལ་འཁོར་ནས། གཤེན་ལྷ་འོད་དཀར་བཀྲ་ཤིས་
གང་ལེགས་པ། དིང་འདིར་གསལ་ཞིང་བཀྲ་ཤིས་བདེ་ལེགས་ཤོག ཕུན་སུམ་
ཚོགས་པའི་དཀྱིལ་འཁོར་རྒྱ་ཆེ་ནས། ལྷ་རྒྱུད་ཀུན་གྱི་བཀྲ་ཤིས་གང་ལེགས་པ།
དིང་འདིར་གསལ་ཞིང་བཀྲ་ཤིས་བདེ་ལེགས་ཤོག སྨོན་ལམ་བྱའོ། དགེ་བ་
སྟོབས་ཆེ་སྨོན་ལམ་མཐའ་བཙན་པར་གྱུར་ཅིག ཡུལ་ཕྱོགས་སུ་བཀྲ་ཤིས། ས་
ཕྱོགས་སུ་བྱིན་ཆེ་བར་གྱུར་ཅིག དུས་ཀྱི་འཁྲུགས་པ་ཞི་ནས། འཇིག་རྟེན་
ལོངས་སྤྱོད་ལྡན་པར་ཤོག བཀྲ་ཤིས་པར་ཤོག །
455



གཉིས་པ། དབུ་ནག་མིའུ་འདྲ་ཆགས།
༄༅། སྤུ་རྒྱལ་བོད་ཀྱི་སྐད་དུ་ན། དབུ་ནག་མིའུ་འདྲ་ཆགས་ཞེས་བྱ།
སྟོང་ཕྱི་སྣོད་འཇིག་རྟེན་གྱི་ཆགས་ལུགས་དང་ཡིག་ཚང་བཤད་པ་ལ། ལོ་རྒྱུས།
ནང་བཅུད་སེམས་ཅན་གྱི་གྲོལ་ཕུག་གི་རྒྱུད་སྟོན་སྟེ། གསལ་ཤེས་རིག་ཀྱི་རྒྱལ་
པོ་ཐམས་ཅད་མཁྱེན་པ་ལ་ཕྱག་འཚལ་ལོ། །
ཡིག་ཚང་བཤད་པ་ལ། ལོ་རྒྱུས་རྣམས་སྒྲ་ ཕྱི་ཁོག་དབུབ་དགོས་སྟེ།
གཡུང་དྲུང་བོན་གྱི་ལོ་རྒྱུས། རྒྱལ་པོ་ཁྲིམས་ཀྱི་ལོ་རྒྱུས། རང་རང་སྒོས་ཀྱི་ལོ་
རྒྱུས་དང་གསུམ་སྟེ། གཡུང་དྲུང་གི་བོན་རིན་པོ་ཆེ་འདི། དང་པོ་བྱུང་བའི་
ཕུག་བཙུན། བར་དུ་འཇུག་པའི་ལམ་བཟང༌། ཐ་མར་སྒྲུབ་པའི་དོན་ཆེ་སྟེ།
དེ་ཡང་དང་པོ་བྱུང་བའི་ཕུག་ནི། སྟོང་ཞིང་བདག་མེད་པ་ལས་བྱུང་། བར་དུ་
འཇུག་པའི་ལམ་ནི། ཕ་རོལ་ཕྱིན་པ་བཅུ་སྤྱོད། ཐ་མར་གྲུབ་པའི་འབྲས་བུ་ནི།
བོན་ཉིད་ཀྱི་དབྱིངས་སུ་སངས་རྒྱས་པའོ། རྒྱལ་པོ་ཁྲིམས་ཀྱི་ལོ་རྒྱུས་ཀྱང་།
དང་པོ་བྱུང་བའི་ཕུག་བཙུན། བར་དུ་བརྟེན་པའི་གནས་བཟང་། ཐ་མར་
བསག་པའི་དོན་ཆེ་སྟེ། དང་པོ་བྱུང་བའི་ཕུག་ནི། རྒྱལ་རིགས་དྲ་མ་ཆེན་པོ་
ལས་བྱུང་། བར་དུ་བརྟེན་པའི་གནས་ནི། རྒྱལ་པོའི་ཁྲིམས་ལ་བརྟེན་པས།
རྒྱལ་ཁམས་ བདེ་ ལ་ བཀོད། ཐ་ མར་ བསོག་ པའི་ དོན་ནི། བསོད་ནམ་
བསགས་པའི་འབྲས་བུ་སྨིན་ཏེ། དགེ་བའི་དད་དཔོན་ཆེན་པོ་གྱུར་པ་ལགས།
ད་རང་རང་སྒོས་ཀྱི་ལོ་རྒྱུས་གང་ཞེ་ན། རང་རེ་དབུ་ནག་གི་མི་ཞེས་པ་འདི།
དང་པོ་བྱུང་བའི་ཕུག་བཙུན་སྟེ། འོད་གསལ་ལྷའི་གདུང་ལས་གྲོལ། བར་དུ་
སྲིད་པའི་བརྒྱུད་འཕེལ་སྟེ། ཕྱ་དམུ་གཙུག་གསུམ་གཉན་དང་བཞི། ཡེ་ངམ་
གཉིས་དང་དྲུག་དུ་སྲིད། ཐ་མར་བཅད་པའི་ས་བཟང་སྟེ། དབུ་ནག་མིའུ་
456



གདུང་དྲུག་ལ། ཁ་ཁར་རྩིས་ན་སོ་སོར་ཆེ། གྱེས་པ་སྟོང་ཀུན་ལ་ཡོད། བོད་ལ་
ཡིག་ཚང་བདུན་ཡོད་པ། སྲིད་པ་གུང་སྤེལ་དེ། སྨུག་པོ་ལྡོང་གི་ཡིག་ཚང་ཡིན།
སྨུག་ནག་ཟིལ་པ་དེ། སེ་ཁྱུང་དབྲའི་ཡིག་ཚང་ཡིན། སྟོང་སྒྲ་དམར་དེ། ཁྲི་
གཟི་འགྲུའི་ཡིག་ཚང་ཡིན། སྐྱ་བོ་མཐའ་ཡས་དེ། དམུ་ཚ་སྒའི་ཡིག་ཚང་ཡིན།
ཁྲིམས་དང་ཚིག་གི་ཡིག་ནག་དེ། དབའ་ལྡ་གཉིས་ཀྱི་ཡིག་ཚང་ཡིན། ཡ་
མཚན་གཡུའི་མཆིག་གུ་དེ། བློན་པོ་རྣམས་ཀྱི་ཡིག་ཚང་ཡིན། ལྕགས་ཀྱི་བྲ་བ་
མགོ་ནག་དེ། མཐའ་ངན་པ་ཤག་གི་ཡིག་ཚང་ཡིན། ཡིག་ཚང་དེ་རྣམས་སློབ་
དཔོན་གང་གིས་མཛད་པ་དང་གཅིག །དོན་ཆེད་ཅིའི་དོན་དུ་མཛད་པ་དང་
གཉིས། ཕྱོགས་གར་གཏོགས་པ་དང་གསུམ། རྒྱུད་གང་ནས་བཏུས་པ་དང་
བཞི། དབུ་ཞབས་སུ་དོན་བསྡུས་པ་དང་ལྔའོ། ད་མཛད་པའི་སློབ་དཔོན་ནི།
ཆེ་དགུ་རིང་བཅུ་ཞེས་བྱ་སྟེ། དཔོན་སློབ་བཅུས་མཛད། དོན་ཆེད་ནི་ཕྱི་
རབས་ཀྱི་སེམས་ཅན་མ་གོ་བ་རྣམས་ལ་གོ་བར་སྟོན་པའི་ཆེད་དུ། ལོང་བ་ལ་
མིག་བྱིན་པ་དང་འདྲ་བའི་ཕྱིར་དུ་མཛད། ཕྱོགས་ནི་མི་ཆོས་དང་རྒྱལ་ཁྲིམས་
གྱི་ཕྱོགས་སུ་གཏོགས། རྒྱུད་ནི་ལྷ་རྒྱུད་འདྲེ་རྒྱུད་གཉིས་ལས་བཏུས། དབུ་
ཞབས་སུ་བསྡུས་པ་ལ་དོན་རྣམ་པ་བཅུ་ཡོད་སྟེ། དོན་དང་ལྡན་པའི་སྐྱེས་བུ་
རྣམས་ལས་བཏུས།
ཡིག་ཚངས་ཅན་གྱི་འདི་སྐད་གསུངས། ཡེ་མེད་སྟོང་པའི་ཕ་དང་གཅིག
གཟུགས་མེད་སྟོང་པའི་མ་དང་གཉིས། མངོན་ཤེས་སྤྲུལ་པའི་བུ་དང་
གསུམ། རླུང་ཟེར་མ་འཛིན་པའི་ཤ་ཟུང་བཞི། ཤག་ཤིག་སྟོང་ཐུན་དེ་དང་ལྔ།
མཐུ་ཆེན་ཝེར་མའི་སྐན་མར་དྲུག གནམ་ས་བཤིགས་པའི་བུ་ལུད་བདུན།
རྒྱ་མཚོ་དཀྲུག་པའི་སྐྱ་བ་དང་བརྒྱད། དབུ་ནག་མིའུ་འདྲ་ཆགས་དང་དགུ།
འདི་ཡོད་ནི་ཡོད་ན་གང་དུ་ཡོད། སྲིད་ནི་སྲིད་ན་གང་དུ་སྲིད། དང་པོ་སྐྱེས་
པའི་གཏན་ཚིགས་དང་གཅིག བར་དུ་རིགས་དྲུག་ གི་འདུག་ལུགས་དང་
457



གཉིས། ཐ་མར་འོག་མིན་གྱི་གནས་ལུགས་དང་གསུམ། འདི་ལྷན་ཅིག་ཡོད་
དམ་སོ་སོར་ཡོད། ད་སྟོང་ཕྱི་སྣོད་འཇིག་རྟེན་གྱི་ཆགས་ལུགས་དང་གཅིག
ནང་བཅུད་སེམས་ཅན་གྱི་གྲོལ་ཐབས་དང་གཉིས། སྟོང་འཐོར་བ་སྣོད་ཀྱི་
འདུག་ལུགས་དང་གསུམ། བོད་མིན་པ་རྣམས་ཀྱི་ཆེ་རྩིས་དང་བཞི། ས་བྱེ་མ་
གསེར་གྱི་བགོས་བབས་དང་ལྔ། དབུ་ནག་མིའུ་འདྲ་ཆགས་དང་དྲུག གླུ་དེ་
དྲུག་ཤེས་ན་མཁས་པ་ཡིན།
ད་སྟོང་ ཕྱི་སྣོད་འཇིག་རྟེན་གྱི་ཆགས་ལུགས་དེ། མཁའ་ལ་རླུང་གི་
དཀྱིལ་འཁོར་བརྟེན། རླུང་དེ་རྡོ་རྗེ་རྒྱ་གྲམ་གྱི་ཚུལ་དུ་གནས། རླུང་དེ་ལ་
དམྱལ་བའི་སྡེ་ཚོགས་བརྟེན། རླུང་དེའི་གྲང་ངར་སྤྲུལ་པ་ལས། ཚ་གསལ་མེའི་
དཀྱིལ་འཁོར་ཆགས། མེའི་དབྱིབས་ནི་པདྨ་འདབ་བརྒྱད་འདྲ་ མེ་ ལ་ཡི་
དྭགས་ཀྱི་སྡེ་ཚོགས་བརྟེན། མེ་དེའི་དྲོད་ངར་སྤྲུལ་པ་ལས། གསོ་བྱེད་ཆུའི་
དཀྱིལ་འཁོར་ཆགས། ཆུ་དེ་འཁོར་ལོ་ལྔ་སྐོར་གྱི་ཚུལ་དུ་གསལ། དེ་ལ་བྱོལ་
སོང་གི་སྡེ་ཚོགས་བརྟེན། ཆུ་དེ་ལ་སྤྲིས་མར་ཆགས་པ་ལས། རིན་ཆེན་གསེར་
གྱིས་གཞི་སྲིད། རིན་ཆེན་འབར་བའི་ཚུལ་དུ་གནས། ས་དེ་ལ་མིའི་སྡེ་ཚོགས་
བརྟེན། ས་དེའི་སྟེང་དུ་རི་རབ་ལྷུན་པོ་སྲིད། རི་རབ་དེ་ལ་དཔག་ཚད་བརྒྱད་
ཁྲི་བཞི་སྟོང་ཡོད། བཞི་སྟོང་རྒྱ་མཚོ་ལ་ནུབ་པ་ཀླུའི་གནས། བརྒྱད་ཁྲི་ནམ་
མཁའ་ལ་འཕགས་པ་ལྷའི་གནས། རི་རབ་དེའི་ཁོང་སེང་ན། ལྷ་མ་སྲིན་གྱི་སྡེ་
ཚོགས་གནས། རི་རབ་དེའི་ཐེམ་པ་ན། རྒྱལ་ཆེན་རིགས་བཞིའི་ལྷ་གནས།
དེ་ཡན་པ་གནམ་གྱི་རིམ་པ་ལ། གཟུགས་ཁམས་བཅོ་བརྒྱད་ཀྱི་ལྷ་གནས་ཡོད།
དེ་སྟེང་འོད་གསལ་གྱི་གནས་མཆོག་ན། གཟུགས་མེད་ལྷའི་གནས་ས་ཡོད།
དེ་སྟེང་ནམ་མཁའ་འོད་ཀྱི་གཞལ་ཡས་ན། ཡོད་མེད་ཀྱི་ལྷའི་གནས་ས་ཡོད།
དེ་སྟེང་འོག་མིན་གྱི་གནས་མཆོག་ན། སྐུ་གསུམ་བདེར་གཤེགས་ཀྱི་གནས་ས་
ཡོད། རི་རབ་དེ་ལ་ངོས་བཞིའི་ཕྱོགས་ན་གླིང་བཞི་ཡོད། ཤར་ལུས་འཕགས་
458



པོ་དེ་གླིང་གཅིག་ཡོད། གླིང་ཕྲན་གཅིག་དང་གླིང་གཉིས་ཡོད། གླིང་གཡོག་
གཅིག་དང་གླིང་གསུམ་ཡོད། གླིང་འགོ་སྤྲིན་གྱིས་གཡོགས་ནས་ཡོད། གླིང་
བར་མུན་པས་གཏིབས་ནས་ཡོད། གླིང་མཐའ་ཆབ་ཀྱིས་བསྐོར་ནས་ཡོད།
སའི་དབྱིབས་ནི་ཟླུམ་པོ་ཡིན། ཟླུམ་པོ་ཅན་དེར་མཚོ་གཅིག་ཡོད། མཚོ་དེའི་
ཅན་དུ་མི་གཅིག་སྐྱེས། དྲོད་གཤེར་རླན་ལས་སྐྱེས་པ་དེ་ལ་ཟེར། ཟས་སུ་
མཚོའི་ཁ་ཞག་ཟ། གོས་སུ་ཆུ་དར་སྔོན་པོ་གྱོན། ལུས་པོ་དེ་ལ་འདོམ་བཞི་
ཡོད། ཞལ་ངོ་དེ་ལ་མཐོ་བཞི་ཡོད། དབུ་སྐྲ་དེ་ལ་ཁྲུ་བཞི་ཡོད། སྣའི་ཚད་ལ་
འཁྱུད་བཞི་ཡོད། མིག་གི་ཚད་ལ་ཚོད་བཞི་ཡོད། སོའི་ཚད་ལ་སོར་བཞི་ཡོད།
ཚེའི་ཚད་ལ་བཞི་བརྒྱ་ཐུབ། ས་དེ་ན་ཅི་མཆིས་ཅི་མ་མཆིས། བོན་དང་ཆོས་
དང་གླུ་དང་གསུམ། བཟོ་དང་སྨན་དང་འགར་དང་དྲུག སྟོང་འཐོར་བ་འུབ་
ཀྱིས་བསྡུས་པའི་མོ་དང་བདུན། ཀུན་རྫོབ་བདེན་པའི་ས་དང་བརྒྱད། དེ་
བརྒྱད་གང་ཡང་མ་མཆིས་སོ། དགྲ་བྱུང་རྟ་གཏོད་ཟེར་བ་མེད། གཉེན་བྱུང་
ལུག་བཤོས་ཟེར་བ་མེད། ཕ་ལ་བབ་པའི་བུ་ཁྱིམ་མེད། བུ་ལ་བབ་པའི་ཕ་ཤིད་
མེད། ཁོ་སྐུ་ཚེ་རིང་ཡང་སྐྱིད་རྒྱུ་མེད། བྱང་སྒྲ་མི་སྙན་དེ་གླིང་གཅིག་ཡིན།
གླིང་ཕྲན་གཅིག་དང་གླིང་གཉིས་ཡོད། གླིང་གཡོག་གཅིག་དང་གླིང་གསུམ་
ཡོད། གླིང་འགོ་སྤྲིན་གྱིས་གཡོགས་ནས་ཡོད། གླིང་བར་མུན་པས་གཏིབས་
ནས་ཡོད། གླིང་མཐའ་ཆབ་ཀྱིས་བསྐོར་ནས་ཡོད། སའི་དབྱིབས་ནི་ཟུར་
གསུམ་ཡིན། ཟུར་གསུམ་ཁ་ལ་ཤིང་གཅིག་སྐྱེས། ཤིང་དེའི་ཅན་དུ་མི་གཅིག་
སྐྱེས། རྫུས་ཏེ་སྐྱེས་པ་དེ་ལ་ཟེར། ཟས་སུ་ཤིང་གི་ཐོག་གུ་ཟ། གོས་སུ་ཤིང་གི་
ལོ་མ་གོན། ལུས་པོ་དེ་ལ་འདོམ་གསུམ་ཡོད། ཞལ་ངོ་དེ་ལ་མཐོ་དོ་ཡོད།
དབུ་སྐྲ་དེ་ལ་ཁྲུ་དོ་ཡོད། སྣའི་ཚད་ལ་འཁྱུད་དོ་ཡོད། མིག་གི་ཛད་ལ་ཚོན་དོ་
ཡོད། སོའི་ཚད་ལ་སོར་དོ་ཡོད། ཚེའི་ཚད་ནི་སུམ་བརྒྱ་ཐུབ། ས་དེ་ན་ཅི་
མཆིས་ཉི་མ་མཆིས། བོན་དང་ཆོས་དང་གླུ་དང་གསུམ། བཟོ་དང་སྨན་དང་
459



4
འགར་དང་དྲུག སྟོང་འཐོར་བ་འུབ་ཀྱིས་བསྡུས་པའི་མོ་དང་བདུན། ཀུན་
རྫོབ་བདེན་པའི་ས་དང་བརྒྱད། དེ་བརྒྱད་གང་ཡང་མ་མཆིས་སོ། ཕ་ལ་བབ་
པའི་བུ་ཁྱིམ་མེད། བུ་ལ་བབ་པའི་ཕ་ཤིད་མེད། ཁོ་སྐུ་ཚེ་རིང་ཡང་སྐྱེད་རྒྱུ་མེད།
དགྲ་བྱུང་རྟ་གཏོད་ཟེར་བ་མེད། གཉེན་བྱུང་ལུག་བཤོད་ཟེར་བ་མེད། ནུབ་
བ་གླང་སྤྱོད་དེ་གླིང་གཅིག་ཡིན། གླིང་ཕྲན་གཅིག་དང་གླིང་གཉིས་ཡོད། གླིང་
གཡོག་གཅིག་དང་གླིང་གསུམ་ཡོད། གླིང་འགོ་སྤྲིན་གྱིས་གཡོགས་ནས་ཡོད།
གླིང་བར་མུན་པས་གཏིབས་ནས་ཡོད། གླིང་མཐའ་ཆབ་ཀྱིས་བསྐོར་ནས་ཡོད་
སའི་དབྱིབས་ནི་ཟླ་གམ་ཡིན། ཟླ་གམ་སྟེང་དུ་བ་གཅིག་སྲིད། བ་དང་མི་
གཅིག་ལྷན་དུ་སྐྱེས། ཟས་སུ་བའི་འོ་མ་འཐུང་། གོས་སུ་བའི་སྤུ་ལ་གོན།
སྒོང་ང་ལས་སྐྱེས་པ་དེ་ལ་ཟེར། ལུས་པོ་དེ་ལ་འདོམ་དོ་ཡོད། ཞལ་ངོ་དེ་ལ་
མཐོ་དོ་ཡོད། དབུ་སྐྲ་དེ་ལ་ཁྲུ་དོ་ཡོད། སྣའི་ཚད་ལ་འཁྱུད་དོ་ཡོད། མིག་གི་
ཚད་ལ་ཚོན་དོ་ཡོད། སོའི་ཚད་ལ་སོར་དོ་ཡོད། ཚེའི་ཚད་ནི་ཉིས་བརྒྱ་ཐུབ།
ས་དེ་ན་ཅི་མཆིས་ཅི་མ་མཆིས། བོན་དང་ཆོས་དང་གླུ་དང་གསུམ། བཟོ་དང་
སྨན་དང་མགར་དང་དྲུག སྟོང་འཐོར་བ་འུབ་ཀྱིས་བསྡུས་པའི་མོ་དང་བདུན།
ཀུན་རྫོབ་བདེན་པའི་ས་དང་བརྒྱད། དེ་བརྒྱད་གང་ཡང་མ་མཆིས་སོ། ཕ་ལ་
བབ་པའི་བུ་ཁྱིམ་མེད། བུ་ལ་བབ་པའི་ཕ་ཤིད་མེད། དགྲ་བྱུང་རྟ་གཏོད་ཟེར་
བ་མེད། གཉེན་བྱུང་ལུག་བཤོས་ཟེར་བ་མེད། ཁོ་སྐུ་ཚེ་རིང་ཡང་སྐྱིད་རྒྱུ་མེད།
ལྷོ་འཛམ་བུ་གླིང་དེ་གླིང་གཅིག་ཡིན། གླིང་ཕྲན་གཅིག་དང་གླིང་གཉིས་ཡོད།
གླིང་གཡོག་གཅིག་དང་གླིང་གསུམ་ཡོད། གླིང་འགོ་སྤྲིན་གྱིས་གཡོགས་ནས་
ཡོད། གླིང་བར་མུན་པས་གཏིབས་ནས་ཡོད། གླིང་མཐའ་ཆབ་ཀྱིས་བསྐོར་
ནས་ཡོད། སའི་དབྱིབས་ནི་སོག་ཀ་ཡིན། ཐམས་ཅད་འཛོམ་པའི་འཛམ་བུ་
གླིང་ཡིན། དེ་ཡང་ས་ནས་སྐྱེས་པའི་གཏན་ཚིགས་ཡིན། ལུས་པོ་དེ་ལ་འདམ་
གང་ཡོད། ཞལ་ངོ་དེ་ལ་མཐོ་གང་ཡོད། དབུ་སྐྲ་དེ་ལ་ཁྲུ་གང་ཡོད། སྣའི་ཚད་
460



ལ་འཁྱུད་གང་ཡོད། མིག་གི་ཚད་ལ་ཚོན་གང་ཡོད། སོའི་ཚད་ལ་སོར་གང་
ཡོད། ཚེའི་ཚད་ནི་ལོ་བརྒྱ་ཐུབ། ས་དེར་ཅི་མཆིས་ཅི་ཡང་མཆིས། བོན་དང་
ཆོས་དང་གླུ་དང་གསུམ། བཟོ་དང་སྨན་དང་མགར་དང་དྲུག སྟོང་འཐོར་
འུབ་ཀྱིས་བསྡུས་པའི་མོ་དང་བདུན། ཀུན་རྫོབ་བདེན་པའི་ས་དང་བརྒྱད། དེ་
བརྒྱད་ཀ་དེ་ན་ཡོད། ཕ་ལ་བབ་པའི་བུ་ཁྱིམ་ཡོད། བུ་ལ་བབ་པའི་ཕ་ཤིད་
ཡོད། དགྲ་བྱུང་རྟ་གཏོད་ཟེར་བ་ཡོད། གཉེན་བྱུང་ལུག་བཤོས་ཟེར་བ་ཡོད།
ཁོ་སྐུ་ཚེ་ཐུང་ཡང་སྡུག་རྒྱུ་མེད། དབུས་ཀྱི་རི་རྒྱལ་ལྷུན་པོ་ལ། གླིང་བཞི་གླིང་
ཕྲན་བཅུ་དྲུག་གིས་བསྐོར། ཉི་ཟླ་ཟུང་གཅིག་བསྐོར་བར་བྱེད། མཐའ་ལ་
ཟངས་རི་ལྕགས་རིས་བསྐོར། མཚན་ནི་མི་བཅད་འཇིག་རྟེན་ཁམས། ཚང་
རྒྱུང་ཉེར་ལྔའི་དབུ་མ་ཡིན། སངས་རྒྱས་སྟོང་གི་འབྱོན་ས་ཡིན། དེ་གཅིག་ཏུ་
བརྩིས་པའི་དེ་འདྲ་སྟོང་གི་ས་བསྐོར་བ་དེ། སྟོང་དང་པོ་སྤྱི་ཕུད་ཀྱི་འཇིག་རྟེན་
ཡིན། དེ་གཅིག་ཏུ་བརྩི་བ་དེ་འདྲ་སྟོང་གི་བསྐོར་བ་དེ། སྟོང་གཉིས་པ་བར་
མའི་འཇིག་རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ།
སྟོང་དང་པོ་སྤྱི་ཕུད་ཀྱི་འཇིག་རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་གིས་
བསྐོར་བ་དེ། སྟོང་གཉིས་པ་བར་མའི་འཇིག་རྟེན་ཡིན། དེ་གཅིག་ཏུ་བརྩི་བ་
དེ་འདྲ་སྟོང་གིས་བསྐོར་བ་དེ། སྟོང་གསུམ་པ་མཐར་ཐུག་འཇིག་རྟེན་ཡིན།
དེ་གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ། མུ་ཁྱུད་བར་མའི་འཇིག་
རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ། མུ་འཁྱུད་
མཐར་ཐུག་འཇིག་རྟེན་ཡིན། དེ་གཅིག་ཏུ་བརྩི་བདེ་འདྲ་སྟོང་གིས་བསྐོར་
བདེ། བཀོད་པ་དང་པོའི་འཇིག་རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་
གིས་བསྐོར་བ་དེ། བཀོད་པ་བར་མའི་འཇིག་རྟེན་ཡིན། དེ་གཅིག་ཏུ་བརྩི་བ་
དེ་འདྲ་སྟོང་གིས་བསྐོར་བ་དེ། བཀོད་པ་མཐར་ཐུག་གི་འཇིག་རྟེན་ཡིན། དེ་
གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ། དོག་བདལ་དང་པོའི་འཇིག་
461



རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ། དོག་བདལ་
བར་མའི་འཇིག་རྟེན་ཡིན། དེ་གཅིག་ཏུ་བརྩི་བ་དེ་འདྲ་སྟོང་གིས་བསྐོར་བ་དེ།
དོག་བདལ་མཐར་ཐུག་འཇིག་རྟེན་ཡིན། འཇིག་རྟེན་བྱེ་བ་ཕྲག་བརྒྱ་ཡོད།
མི་གཅིག་ལ་མིག་རྣ་བ་སྣ་ཅི་ཡོད་པ། མི་ཀུན་ལ་ཡོད་པ་དང་འདྲ་སྟེ། འཇིག་
རྟེན་ཀུན་ལ་དེ་རྣམས་ཡོད། འཇིག་རྟེན་ཁམས་ཡར་མར་དོང་ཙེ་བརྩིགས་པ་
དང་འདྲ། ཕན་ཚུན་ཟ་འོག་བཀོད་པ་འདྲ། ཉི་ཟླ་ཆ་ལང་གཏོར་བ་འདྲ། རི་
རབ་མདུང་མོ་གཤིབ་པ་འདྲ། དེ་རྣམས་ཀུན་ཏུ་བཟང་པོའི་འདུལ་ཞིང་ཡིན།
འཇིག་རྟེན་སྤྱིའི་ཆགས་ལུགས་ཡིན། །
ད་ལྷོ་འཛམ་བུ་གླིང་གི་འདྲ་ལུགས་དེ། ལྷོ་རྒྱལ་འཛམ་བུ་གླིང་ངེས་
འདིར། ཕྱིའི་ཡུལ་སྡེ་ཆེན་པོ་བཅོ་བརྒྱད་ཡོད། ཡུལ་ཕྲན་དགུ་བཅུ་གོ་གཉིས་
ཡོད། མཐའ་འཁོབ་བརྒྱ་དང་རྩ་བརྒྱད་ཡོད། ཡང་འཁོབ་སྟོང་དང་རྩ་གཉིས་
ཡོད། མི་རབ་སྟོང་དང་རྩ་གཉིས་ཡོད། ས་བཅད་ཡུལ་བགོས་སྲིད་པས་བྱས།
ཡུལ་མཚམས་ཐམས་ཅད་ཆུས་ཕྱེ། ཡུལ་རེ་ཆུ་རེ་མིང་རེ་བཏགས། སྟག་
གཟིག་འོལ་མོ་གླིང་ཆེན་དེ། སངས་རྒྱས་བོན་གྱི་བཞུགས་ཡུལ་ཡིན། རྒྱལ་
མཁར་བར་པོ་སོ་བརྒྱད་དེ། དུས་གསུམ་སངས་རྒྱས་འཁྲུངས་ས་ཡིན། རྒྱལ་
ས་ཕོ་བྲང་གླིང་བརྒྱད་དེ། བརྒྱད་ཁྲི་བཞི་སྟོང་བཤད་ས་ཡིན། ལྷ་རི་གཡུང་
དྲུང་དགུ་བརྩེགས་དེ། གཡུང་དྲུང་བོན་གྱི་སྒྲུབ་གནས་ཡིན། རྒྱ་གར་རྡོ་རྗེ་
གདན་སྟེང་དེ། སངས་རྒྱས་ཆོས་ཀྱི་སྒྲུབ་གནས་ཡིན། རྒྱ་གར་ཟས་གཙང་
གདུང་བརྒྱུད་དེ། ཤ་ཀྱ་ཐུབ་པའི་འཁྲུངས་ས་ཡིན། རྡོ་རྗེ་གདན་གྱི་ཕྱོགས་
བཞི་དེ། དམ་ཆོས་འཆད་ཉན་འདུ་ས་ཡིན། བྱ་རྒོད་སྤུངས་པའི་རི་བོ་དེ།
བྱང་ཆུབ་སྒྲུབ་པའི་གནས་རི་ཡིན། གངས་ཏི་སེ་ཤེལ་གྱི་མཆོད་རྟེན་དེ། ལྷོ་
འཛམ་བུ་གླིང་གི་ལྟེ་བ་ཡིན། མ་པང་གཡུ་མཚོ་སྔོན་མོ་དེ། ཆུ་བོ་བཞིའི་གྲོལ་
ཕུག་ཡིན། འབབ་པའི་ཆུ་བོ་གཞུང་བཞི་ཡོད། མི་འབབ་རོལ་པའི་མཚོ་བཞི་
462



ཡོད། ས་སྟོད་ལ་མངའ་རིས་སྐོར་གསུམ་ཡོད། བར་ན་དབུས་གཙང་རུ་བཞི་
ཡོད། སྨད་ན་མདོ་གམ་སྒང་གསུམ་ཡོད། ད་འབབ་པའི་ཆུ་བོ་གཞུང་བཞི་དེ།
གངྒཱ་གླང་ཆེན་ཁ་ནས་འབབ། དེ་རྒྱ་གར་བའི་ཆུ་སྐལ་ཡིན། ན་རཛྷ་ར་རྟ་
མཆོག་ཁ་ནས་འབབ། དེ་སྤུ་རྒྱལ་བོད་ཀྱི་ཆུ་སྐལ་ཡིན། སིན་ཏུ་སེང་གེའི་ཁ་
ནས་འབབ། དེ་ཨ་བ་ཧོར་གྱི་ཆུ་སྐལ་ཡིན། པག་ཤུ་རྨ་བྱའི་ཁ་ནས་འབབ།
དེ་ནག་པོ་རྒྱའི་ཆུ་སྐལ་ཡིན། ད་མི་འབབ་རོལ་པའི་མཚོ་བཞི་དེ། རྒྱ་གར་གྱི་
ཆོས་མཚོ་ཕྱུག་མོ་དང་གཅིག རྒྱ་ནག་གི་ཁྲིམས་མཚོ་ཕྱུག་མོ་དང་གཉིས།
བལ་པོའི་ཀླུ་མཚོ་ཕྱུག་མོ་དང་གསུམ། བོད་ཀྱི་གཡུ་མཚོ་ཕྱུག་མོ་དང་བཞི། རྒྱ་
གར་ཆོས་མཚོ་ཕྱུག་མོ་ལ། རིན་ཆེན་གའ་ཡི་སྡོང་བུ་སྐྱེས། རྒྱ་ནག་གི་ཁྲིམས་
མཚོ་ཕྱུག་མོ་ལ། ཉ་ཁྱུའི་ཁ་ནས་གསེར་གཡུ་འབབ། བལ་པོའི་ཀླུ་མཚོ་ཕྱུག་མོ་
ལ། ཆུ་ཀླུང་གི་ར་གདེང་ཁྲིགས་སེ་འདུ། བོད་ཀྱི་གཡུ་མཚོ་ཕྱུག་མོ་ལ། དུང་
གི་བྲེ་ཁ་གད་དེ་འདུག ད་ཆོས་མི་འགྱུར་རྒྱལ་མོ་རོང་དྲུག་དེ། རྒྱལ་མོ་རོང་གི་
གླིང་ཁྲི་ན། དར་འགུ་ལིང་གི་པདྨ་གད་དེ་འདུག འབྲི་ཆུ་རྒྱལ་མོའི་ཆུ་རོང་ན།
ཆོས་གསུང་རབ་ཀྱི་གསེར་གདུང་ཁྲིགས་སེ་འདུག ཟླ་ཆུ་རྒྱལ་མོའི་ཁུག་སོ་ན།
ལྕག་སྔོ་གཉན་གྱི་ཐོ་རྗེ་གད་དེ་འདུག ཏི་ཆུ་རྒྱལ་མོའི་ཁྲིམས་ར་ན། དངུལ་
དཀར་གྱི་སེང་མདུང་གད་དེ་འདུག ལ་དྭགས་རྒྱལ་མོའི་ཕོ་བྲང་ན། འཕྲུལ་
ལག་ ཐག་གི་ཚར་མ་གད་དེ་འདུག གཙང་པ་སྐྱལ་རྒྱལ་མོའི་མདུང་རྩེ་ན།
བཙུན་ཆུང་གི་ཕྱག་ཏིང་ཁྲིགས་སེ་འདུག ད་སྟོད་ཀྱི་མངའ་རིས་སྐོར་འགྲམ་ལ།
མངའ་ཐང་ཅན་གྱི་མི་གསུམ་ཡོད། རྒྱ་གར་ཆོས་ལ་མངའ་ཐང་ཆེ ད་ཟིག་
རྒྱལ་པོ་ནོར་ལ་མངའ། ཁྲོམ་གེ་སར་རྒྱལ་པོ་དམག་ལ་མངའ། མངའ་ཐང་
ཅན་གྱི་མི་གསུམ་ཡིན། རིན་ཐང་ཅན་གྱི་ནོར་གསུམ་དེ། ཞང་ཞུང་བོན་ལ་
རིན་ཐང་ཆེ། རྒྱ་གར་ཆོས་ལ་རིན་ཐང་ཆེ བལ་པོ་ཀླུ་ལ་རིན་ཐང་ཆེ། དེ་
རིན་ཐང་ཅན་གྱི་ནོར་གསུམ་ཡིན། སྐོར་ཐང་ཅན་གྱི་མི་གསུམ་ཡོད། ཡ་རྩེ་
463



རྒྱལ་པོ་གཡའ་མས་བསྐོར། ཏི་ཙེ་རྒྱལ་པོ་གངས་ཀྱིས་བསྐོར། ཀུ་ར་རྒྱལ་པོ་
ཆབ་ཀྱིས་བསྐོར། བར་ གྱི་དབུས་གཙང་རུ་བཞི་དེ། གཙང་ལ་གཡས་རུ་
གཡོན་རུ་གཉིས། དབུས་ལ་ལྷ་རུ་དགེ་རུ་གཉིས། སྨད་ཀྱི་མདོ་གམ་ཤོག་
གསུམ་དེ། ཁམས་ལ་དབྱར་མོ་བཏགས་དང་གཅིག མདོ་གམ་ལ་ཟལ་མོ་
བཏགས་དང་གཉིས། རྩ་ཀ་ལ་ལིང་ཀ་བཏགས་དང་གསུམ། ད་ཤོག་གསུམ་
ཁ་ལ་སྣ་གསུམ་ཡོད། ལྷོ་ཚ་བ་ཤིང་ཐོག་གི་སྣ་དང་གཅིག སྨར་ཟུར་སོ་དཀར་
མོའི་དངུལ་སྣ་དང་གཉིས། རབ་སྒང་ཡུ་མར་ཇ་སྣ་དང་གསུམ། ད་མདོ་གམ་
གྱི་ལུང་ཕྱུག་དྲུག་དེ། གླིང་ཀ་སྨར་མོ་རྟ་ཡིས་ཕྱུགདམག་རྒྱལ་དྲག་པོ་གཡག་
གིས་ཕྱུག འབྲི་རྒྱལ་དམ་པའི་ཆོས་ཀྱིས་ཕྱུག ལྷོ་ཟླ་སྔོན་མོ་ནས་ཀྱིས་ཕྱུག རུ་
རྒྱལ་གཡང་མོ་ལུག་གིས་ཕྱུག ཏི་ཆུ་ནག་མོ་ཤིང་གིས་ཕྱུག དེ་མདོ་གམ་གྱི་
ཕྱུག་ལུགས་དྲུག་ཡིན། ད་ཕྱུག་ཁའི་འཇིགས་དྲུག་དེ། གླིང་ཀ་སྨར་མོ་རྟ་ཕྱུག་
ལ། ཧོན་ཡོན་ཐུབ་ཀྱི་ཇག་པས་འཇིགས། དམག་རྒྱལ་དྲག་པོ་གཡག་ཕྱུག་ལ།
ཨ་ལྕག་གཉན་ལྕམ་གྱི་དགྲ་མདའ་དེ་འཇིགས། འབྲི་རྒྱལ་དམ་པའི་ཆོས་ཕྱུག་
ལ། མུ་གེ་ནག་པོའི་ ཐོག་ རྒྱུག་དེ་འཇིགས། ལྷོ་ ཟླ་ སྔོན་མོ་ནས་ ཕྱུག་ལ།
འབྲུག་ཐང་སྔོན་མོའི་རྐན་སྒྲ་དེ་འཇིགས། རུ་རྒྱལ་གཡང་མོ་ལུག་ཕྱུག་ལ།
སྤང་ཐང་སྔོན་པོའི་ཐོབ་ཤོར་དེ་འཇིགས། ཏི་ཆུ་ནག་མོ་ཤིང་ཕྱུག་ལ། སྣང་
གསལ་མེའི་ཐོག་རྒྱུག་དེ་འཇིགས། དེ་ཕྱུག་དྲུག་གའི་འཇིགས་དྲུག་གོད་ཆུ་
དྲུག་པར་གྱི་སྒང་ལྔ་དེ། སྲིབ་ཆུ་ནག་མོ་ཚུར་བཅད་དདང། དངུལ་ཆུ་དལ་
འབྱམ་ཕབ་བཅད་དེ། ས་དེར་སྒང་གཅིག་ཡོད་པ་དེ། ཨ་སྐྱི་ལྷོ་འུར་གྱི་སྒང་
ཁྲལ་ཡིན། དངུལ་ཆུ་དལ་འབྱམ་ཚུར་བཅད་དེ། རྫ་ཆུ་ཁམ་པ་ཕར་བཅད་དེ།
སྨར་ཁམས་ཀེ་རུའི་སྒང་ཁྲལ་ཡིན། ཚ་བ་རྫ་སྒང་རིང་མོ་དང་
། རྫ་ཆུ་བཅད་པ་
ཕར་བཅད་དང་། འབྲི་ཆུ་སེར་མོ་ཕབ་བཅད་དེ། ཤར་ཟླ་བཅད་པ་ཚུར་
བཅད་དེ། བུ་འབོར་གྱི་སྟག་རིང་མོ་ཡིན། ཤ་ཟླ་བཅད་པ་ཕར་བཅད་དེ། རྨ་
464



ཆུ་ལི་མ་ཚུར་བཅད་དེ། རྨ་ཟླ་ཉི་མའི་སྒང་ཁྲལ་ཡིན། ད་མདོ་སྟོད་པའི་
བཞུགས་ཚུལ་དེ། མི་ཚེ་གསུམ་འདུན་མ་གཅད་པ་འདྲ། མདོ་རྐེད་པའི་
བཞུགས་ཚུལ་དེ། རྩིས་མཁན་གྱི་རྩིས་གཞི་བཏིང་པ་འདྲ། མདོ་སྨད་པའི་
བཞུགས་ཚུལ་དེ། ལུང་ཆེན་རྐྱང་པ་འདྲ། མདོ་གམ་ཁྲི་གདུགས་རྐྱང་པ་འདྲ།
སྒང་ཆེན་ཕག་མོ་ཉལ་བ་འདྲ། སྒང་ཕྲན་ཕོ་གུ་བསྣུར་བ་འདྲ། རི་མགོ་རྨོག་
ཕོར་བསྐོར་བ་འདྲ། རི་རྩེ་མདུང་མོ་གཤིབ་པ་འདྲ། ཐང་ནི་དར་དཀར་བདལ་
པ་འདྲ། དེ་མདོ་གམ་སའི་འདྲ་ལུགས་ཡིན། ད་བྱི་རི་དམར་པོ་ཚུར་བཅད་
དང་། གཙང་ཁ་ལ་གཡག་མིག་ཕར་བཅད་དེ། ས་དེ་ལ་ཅི་མིང་མ་ཤེས་ན།
བྱང་འབྲོག་ཐང་གི་དངུལ་མདོང་གོང་མ་ཡིན། །
རྗེ་རྒྱལ་པོ་གོང་ནས་བྱོན་པ་ཡིན། མི་རྗེ་ལྷས་མཛད་པ་ཡིན། མི་ཆེན་
པོའི་མཐོ་ས་དེ་ན་ཡོད། ལས་གཙོ་ཤེས་ཀྱི་བྱ་བ་དེ་ན་ཡོད། ས་དེ་མཆན་ས་
གཅིག་ཡོད་པ་དེ། གཙང་ཁ་ལ་གཡག་མིག་ཚུར་བཅད། ཕྱི་ཆོས་དེ་ཉི་མ་ཤར་
བ་འདྲ། ནང་ཆོས་དེ་ཟླ་བ་ཚེས་པ་འདྲ། གཙང་ཁ་ལ་གཡག་མིག་ཚུར་བཅད།
ཕྱི་ཆོས་དེ་ཉི་མ་ཤར་བ་འདྲ། ནང་ཆོས་དེ་ཟླ་བ་ཚེས་པ་འདྲ། ཟུར་ཆོས་དེ་
སྐར་ཕྲན་བཀྲ་བ་འདྲ། གསང་ཆོས་དེ་མར་མེ་བལྟམས་པ་འདྲ། རབ་བྱུང་དེ་
གསེར་ཐུར་གཤིབ་པ་འདྲ། ས་དེ་མཆན་ས་གཅིག་ཡོད་པ་དེ། སོག་གཡག་ལ་
སེ་བོ་མར་བཅད་དང་། དཔལ་དར་ལོ་འགྱུ་མོ་ཡར་བཅད་དེ། ས་དེ་ལ་ཅི་མིང་
མ་ཤེས་ན། མདོ་གམ་གྱི་གླིང་ཁྲི་གོང་མ་ཡིན། འབྲས་བུ་ས་ལ་བཀོད་པ་དང་
གཅིག ཕ་ཤིད་རང་ཐོག་དགྲ་འབོད་དང་གཉིས། རྒྱུ་ནོར་རང་སྐལ་བཅད་པ་
དང་གསུམ། གཡུ་མཚོ་རོ་རིན་ཉོས་བྱེད་པ་དང་བཞི། དཔའ་ཁྲི་ཁུར་སྟག་
འཐབ་བྱེད་པ་དང་ལྔ། ཆུང་མ་ཆེ་ཉོས་རིན་འཇལ་དང་དྲུགས་དེ་མཆན་ས་
གཅིག་ཡོད་པ་དེ། དཔལ་དར་ལོ་འགྱུ་མོ་མར་བཅད་དང་། ཁམས་ཟོར་བ་
ཡར་བྱུང་ཡར་བཅད་དེ། ས་དེ་ལ་ཅི་མིང་མ་ཤེས་ན། མདོ་གམ་གྱི་གླིང་ཁྲི་
465



འོག་མ་ཡིན། དེ་ན་བུ་ཕ་ལ་ཇག་རྒྱུག་བྱེད་ས་ཡིན། བུ་མོས་མ་ལ་རྫོང་ནོར་
སྙོག་ས་ཡིན། ནོར་རྫས་ཁྲིམས་ལ་ཧེབ་ས་ཡིན། མཁར་ལ་གཡག་ཐོད་བཅིང་
ས་ཡིན། མདུང་མོ་ལ་སྐྱེ་སྔས་བྱེད་ས་ཡིན། སྐྱ་འགམ་ལ་ཆུ་ལྕག་འགྱེད་ས་
ཡིན། ས་དེ་མཆན་ས་གཅིག་ཡོད་པ་དེ། ཁམ་ཟོར་བ་ཡར་བྱུང་མར་བཅད་
དང་། སོག་ཨ་ལ་རོང་གི་ཡར་བཅད་དེ། མདོ་གམ་གྱི་ཨ་རྒྱ་ཆེན་མོ་ཡིན། རྟ་
རབ་དང་ གླང་ རབ་བརྗེ་ ས་ཡིན། ཧོར་ལྷམ་ དང་ གེ་འཛུག་ སྤྲད་ ས་ཡིན།
དཀར་ཡོལ་ལ་ཟི་ཆུ་འབྱེད་ས་ཡིན། མདོ་གམ་ས་བཅད་ཀྱི་ལེའུ་ཡིན། ད་མཐོ་
སྒང་གི་ས་བཅད་ཡན་ཆད་དེ། ཨརྱ་འཛམ་བྷ་ལྷའི་ཡུལ། ལྷ་གར་གསས་
རྣམས་ཀྱི་བཞུགས་ས་ཡིན། ས་དོག་མོས་བཅད་པ་མན་ཆད་དེ། ཤི་མེད་
གནས་ནག་པོ་ བདུད་ ཀྱི་ཡུལ། དམྱལ་ ཁམས་ གསུམ་ གྱི་ གནས་ ས་ ཡིན།
འཕྲང་གིས་བཅད་པ་ཕར་བཅད་དེ། སྟོང་འཐོར་བ་ནག་པོ་ངམ་གྱི་ཡུལ། །
དམྱལ་ཁམས་གསུམ་གྱི་གནས་ས་ཡིན། ས་དོན་མོས་བཅད་པ་མན་ཆད་དེ།
ཤི་མེད་གནས་ནག་པོ་བདུད་ཀྱི་ཡུལ། དམྱལ་ཁམས་གསུམ་གྱི་གནས་ས་ཡིན།
འཕྲང་གིས་བཅད་པ་ཕར་བཅད་དེ། སྟོང་འཐོར་བ་ནག་པོ་ངམ་གྱི་ཡུལ། །
ངམ་རྗེ་འཇོག་པོའི་བཞུགས་ས་ཡིན་ ཆུ་ཡིས་བཅད་པ་ཕར་བཅད་དེ། མ་
དྲོད་གཟི་ཆེན་ཀླུའི་ཡུལ། ཀླུ་གཙུག་ན་རིན་ཆེན་གྱི་བཞུགས་གནས་ཡིན།
ཤིང་གིས་བཅད་པ་ཕར་བཅད་དེ། ཧ་ནུ་མ་དྷ་སྤྲེལ་གྱི་ཡུལ། ཉམས་རྩལ་
གཞན་བས་ཆེ་གཅིག་ཡིན། བྲག་གིས་བཅད་པ་ཕར་བཅད་དེ། གུ་གུ་ར་ཙ་
ཁྱིའི་ཡུལ། དགྲ་རྒྱུ་ གཞན་བས་ཚེ་ གཅིག་ཡིན། སྟོང་ ཕྱི་སྣོད་འཇིག་རྟེན་
ཆགས་ལུགས་ཡིན།
དེ་ལ་སྔ་བ་གཡུང་དྲུང་གི་བོན་སྔ། བཙུན་པ་དམ་པའི་ཆོས་བཙུན། ཚེ་
བ་དབུ་ནག་མི་ཆེ། རིང་བ་ཁྱོ་ཕོའི་གཏམ་རིང་། སྣུམ་ནམ་མཁའི་ཆར་སྣུམ།
ད་ནང་བཅུད་སེམས་ཅན་གྱི་གྲོལ་ཐབས་དེ། དང་པོ་ཡེ་མེད་སྟོང་པ་ལ། དེ་ལ་
466



ཡེ་ཡོད་ཅུང་ཙམ་སྲིད། དེ་ལ་འོད་དང་ཟེར་དུ་སྲིད། འོད་ནི་ཕ་ལ་ཟེར་ནི་མ།
དེ་ལ་སྨག་དང་སྒྲིག་ཏུ་སྲིད། དེ་ལ་སེར་བུ་ངད་ཙམ་སྲིད། དེ་ལ་བ་མོ་སྤུ་ཙམ་
སྲིད། དེ་ལ་ཟིལ་པ་ཁྲོམ་ཙམ་སྲིད། བ་མོ་དང་ཟིལ་པ་བསྡེབས་པ་ལས། མཚོ་
མེ་ལོང་ཙམ་ཅིག་དེ་ལ་སྲིད། དེ་ལ་ཞགས་སུ་ཆགས། སྒོང་དུ་འདྲིལ། སྒོང་ང་
རྡོལ་བའི་ནང་ཤེད་ནས། བྱ་གླག་དཀར་ནག་གཉིས་སྲིད་པ་ལ། སྣང་བ་འོད་
ལྡན་དང་། མུན་པ་ཟེར་ལྡན་དང་གཉིས་སྲིད། སྣང་མུན་གཉིས་པོ་བསྡེབས་
པ་ལས། སྒོང་ང་དཀར་ནི་ཁྲ་གསུམ་སྲིད། སྒོང་ང་དཀར་པོ་རྡོལ་བ་ལས།
ཕྱིའི་ཤུན་པ་ལ་ལྷ་བྲག་དཀར་པོ་སྲིད། བར་གྱི་གདར་ཤ་ལ་འོད་ཀྱི་ཁྲི་སྡེ་སྲིད།
ནང་གི་སྒོང་ཆུ་ལ། དུང་གི་མཛོ་མོ་དཀར་མོ་སྲིད། སྒོང་ང་དེའི་ནང་ཤེད་ནས།
ལྷ་རོབ་སྲིད་ལྷ་འོད་དཀར་དང་། ལྷ་ཅང་ཤེས་མི་མགོན་དཀར་པོ་དང་། དུང་
གི་མིག་ལྡན་དཀར་གསུམ་སྲིད། སྒོང་ང་ནག་པོ་རྡོལ་བ་ལས། ངམ་མི་ནག་པོ་
དང་དྲེལ་ནག་དཔུང་བཀྲ་གཉིས་སུ་སྲིད། སྒོང་ང་ཁྲ་བོ་རྡོལ་བ་ལས། སྨོན་མི་
ལམ་ལམ་ལུམ་ལུམ་སྲིད། དེ་ལ་ལྟ་བའི་མིག་མེད། ཉན་པའི་རྣ་བ་མེད། །
སྣོམ་པའི་སྣ་མེད། མྱོང་པའི་ལྕེ་མེད། རྙོབ་པའི་ལག་པ་མེད། འགྲོ་བའི་རྐང་
པ་མེད། བསམ་པའི་ཡིད་རྒྱུ་བ་ཙམ་ཅིག་ཡོད་པ་ལ། ལྟ་བའི་མིག་དོད། ཉན་
པའི་རྣ་བ་དོད། སྒོམ་པའི་སྣ་དོད། མྱོང་པའི་ལྕེ་དོད། རྙོབ་པའི་ལག་པ་དོད།
འགྲོ་བའི་རྐང་པ་དོད། དེ་ལ་རང་མིང་རང་གིས་བཏགས་པ་ལ། སྲིད་པ་
སངས་པོ་འབུ་ཁྲི་བཏགས། སྲིད་པ་སངས་པོ་འབུམ་ཁྲི་ལ། ཡེ་མོན་རྒྱལ་པོ་
ཞེས་ཀྱང་བྱ། སྲིད་པ་ཡེ་སྨོན་རྒྱལ་པོ་དེས། གཡས་སུ་གསེར་དང་གཡུ་བཞག་
ནས་སྨོན་ལམ་བཏབས་པས། གསེར་རི་གཡུ་ལུང་གཉིས་སུ་སྲིད། ཕྱུ་བརྒྱུད་
ཐམས་ཅད་དེ་ལས་གྲོལ། གཡོན་དུ་དུང་དང་མཆོང་བཞག་ནས་སྨོན་ལམ་
བཏབས་པས། དུང་རི་མཆོང་ལུང་གཉིས་སུ་སྲིད། དམུ་བརྒྱུད་ཐམས་ཅད་དེ་
ལས་གྲོལ། ཐད་དུ་ཤེལ་དང་རག་འོད་བཞག་ནས་སྨོན་ལམ་བཏབས་པས།
467



ཤེལ་བྲག་དང་འོད་མཚོ་གཉིས་སུ་སྲིད། གཙུག་བརྒྱུད་ ཐམས་ཅད་དེ་ལས་
གྲོལ། སྦུ་རུ་རོག་པོ། ཚག་པ་ཧག་སྐྱུག སྲིན་འབུ་རག་སླགཀླུ་རིགས་ཐམས་
ཅད་གཙུག་བརྒྱུད་ཡིན། དམུ་བརྒྱུད་སངས་རྒྱས་བོན་ལ་གྲུབ། ཕྱུ་བརྒྱུད་དབུ་
ནག་མི་ལ་གྲུབ། གཙུག་བརྒྱུད་བྱོལ་སོང་ཕྱུག་ལ་གྲུབ། གཡོན་གྱི་དུང་རི་
མཆོང་ལུང་ནས། དམུ་སྲས་འཁྲུལ་བུ་དབང་ལྡན་དང་། གཉན་ལྕམ་དཀར་
མོ་གཉིས་སུ་སྲིད། བྱ་རྒོད་དུ་སྤྲུལ་ནས་བསྡེབས་པ་ལས། སྟག་གཟིག་བོན་གྱི་
རྒྱལ་པོ་དང་། རྒྱ་གར་ཆོས་ཀྱི་རྒྱལ་པོ་གཉིས་སྲིད། སྟག་དང་སྤྲུལ་ནས་སྡེབས་
པ་ལས། ལི་དང་བལ་པོ་ཁྲོམ་དང་གསུམ། ད་ཟིག་ནོར་གྱི་རྒྱལ་པོ་དང་བཞི་
སྲིད། རྟ་རུ་སྤྲུལ་ནས་བསྡེབས་པ་ལས། སྒོའི་མཚེའུ་བྱ་ཚ་སྲིད། གཡག་དང་
སྤྲུལ་ནས་བསྡེབས་པ་ལས། སྒོའི་སྤུ་གཡག་གཉན་དཀར་སྲིད། ལུག་ཏུ་སྤྲུལ་
ནས་བསྡེབས་པ་ལ། སྒོའི་ཐུག་མོ་ཕྲོམ་ཕྲོམ་སྲིད། དམུ་བརྒྱུད་ཐམས་ཅད་
གྲོལ་ཐབས་ལགས།
ཕྱ་བ་སྤྱི་གཙུག་རྒྱལ་བ་དེས། དུང་ཟ་དངུལ་མོ་ཁབ་ཏུ་བཞེས་པ་ལས།
ཕྱི་རབས་སྟག་ཆ་འལ་འོལ་སྲིད། ཕྱ་རབ་སྟག་ཆ་འལ་འོལ་དེས། འཚམས་ཟ་
བྱ་ཁྱུང་མ་ཁབ་ཏུ་བཞེས་པ་ལས། ཕྱི་རབས་མཆེད་བཞི་སྲིད། ཕྱྭ་བླ་གྲམ་ཤིང་
མནའ་ཟོས་པས་བརྒྱུད་ཆད། འོད་དེ་གུང་རྒྱལ་ལས་ཡུལ་སའི་ལྷ་ཚོགས་གྲོལ་
བ་ཡིན། ཕྱ་རྗེ་ཡབ་ལྷ་བདལ་དྲུག་དེས། ལྷོ་མོ་ཐང་དང་བསྡེབས་པ་ལས།
ཐུག་དཀར་བུ་དགུ་སྲིད། སྲིན་མོ་དང་བསྡེབས་པ་ལས། ཐུག་དམར་བུ་དགུ་
སྲིད། གཉན་མོ་དང་བསྡེབས་པ་ལས། གཉན་ཚ་ལྷང་ལྷང་སྲིད། དམུ་མོ་
དང་བསྡེབས་པ་ལས། དམུ་ཚ་བཅུ་གཉིས་སྲིད། ཕྱ་རྗེ་ཡབ་ལྷ་བདལ་དྲུག་ལ།
སྲས་བུ་སུམ་ཅུ་སོ་གཅིག་ཡོད། ལྔ་འབྲིང་ནང་གི་ཆུང་བ་དེ། ཏིང་ཁྲི་ཆེན་བར་
ལྷ་བྱ་བ་ཡིན། དེ་ལ་སྟབས་སྡུག་གི་ཤ་མཚན་བཅོ་བརྒྱད་ཡོད། སྤྱི་བོ་དེའི་
གཙུག་རུམ་ན། གསེར་གྱི་མཆོད་རྟེན་མཐོ་གང་ཡོད། ཟླ་རྒྱས་གྱེན་ལ་ཚེས་
468



འདྲ་ཡོད། སྤྱན་མིག་གཡས་ཀྱི་གཡོན་གོང་ན། གསེར་གྱི་ཉི་མ་ཤར་འདྲ་ཡོད།
སྤྱན་མིག་གཡོན་གྱི་གཡས་གོང་ན། དུང་གི་ཟླ་བ་ཚེས་པ་འདྲ་ རྫི་མ་གཉིས་
ཀྱི་འདུས་མདོ་ན། སྨེ་བ་ལུང་ཐང་ཙམ་ཅིག་ཡོད། ཕྲག་པ་གཡས་ཀྱི་གཡོན་
གོང་ན། གསས་མཁར་ཁོ་མ་རུ་རིང་ཡོད། འཕྲག་པ་གཡོན་གྱི་གཡས་གོང་ན།
ཤེལ་གྱི་མཆོད་རྟེན་དགུ་བརྩེགས་ཡོད། བྲང་གི་རྒྱལ་མདོ་གོང་མ་ན། སྟག་མོ་
ས་མདོར་འགྱིང་འདྲ་ཡོད། དལ་རྩིབ་གཡས་ཀྱི་གཡོན་གོང་ན། སྤུ་དཀར་པོ་
དེ་ལ་འཛུན་ཅིག་ཡོད། དལ་རྩིབ་གཡོན་ཀྱི་གཡས་གོང་ན། སྤུ་ནག་པོ་དེ་ལ་
འཛུན་ཅིག་ཡོད། རྐང་པ་གཡས་ཀྱི་ངར་གོང་ན། སྦྲུལ་ནག་ཐུར་ལ་སྐྱུས་འདྲ་
ཡོད། རྐང་པ་གཡོན་གྱི་ཕྱི་རྟིང་ན། ལྕགས་ཀྱི་སྦྲང་བུ་མིག་ཅན་ཡོད། རྐང་པ་
གཡོན་གྱི་ཞབས་རྒྱུད་ན། སྦལ་ནག་གྱེན་ལ་མཆོང་འདྲ་ཡོད། ས་བདག་སྡེ་
ཚོགས་དེ་ལས་གྲོལ། སོ་གཅིག་པའི་ཆུང་བ་དེ། སྲིད་པ་སྣེ་ཕྲོམ་ལ་ཁྲ་ཡིན།
ཡབ་ཀྱི་དགུང་ནས་མི་བརྒྱུད་སྤེལ་བ་བཏོང་བ་ལ། དགུང་རིམ་པ་བཅུ་གསུམ་
གྱི་མར་འདས་ནས་འོང། ས་ག་དོག་དྲུག་ཏུ་ཕྱིན་ནས། དམུ་སྐས་ཐེམ་དགུ་
ཐེམ་པར། རི་རྨོག་ཕོར་ཙམ་གྱི་འགོ་ལ་བབས། དེར་བུད་མེད་མདངས་དང་
ལྡན་པ་གཅིག ཐགས་འཐག་ཅིང་སྣང་བའི་ཐགས་འགོར་བསྡད་པ་ལ། བུད་
མེད་དེའི་ཞལ་ན་རེ། འདིར་མི་མེད་ཡུལ་ན་མི་གཅིག་བདའ། ད་ནང་གང་གི་
ཡུལ་ནས་འོང་། དོ་ནུབ་སུའི་ཅན་དུ་འགྲོ། དེ་ལ་སྲིད་པ་སྣེ་ཁྲོམ་ལ་ཁྲའི་ཞལ་
ནས། ཕྱྭ་རྗེ་ཡབ་ལྷ་བདལ་དྲུག་ལ། སྲས་བུ་སུམ་ཅུ་སོ་གཅིག་ཡོད་པ་ལས།
ང་ཆུང་བ་སྣེ་ཕྲོམ་ལ་ཁྲ་ཡིན། ཡབ་ཀྱི་དགུང་ནས་མི་བརྒྱུད་སྤེལ་བ་ལ་བཏོང་བ་
ཡིན་བྱས་ཙ། སྲིན་པོས་མཐོང་ནས་རྐུ་བར་བྱུང་། བུ་མེད་དེས་ཐགས་དེའི་
སྣས་ཟན་ལ། སྤྲེལ་གཅིག་བྱས་ནས་ཁོ་སྐུང་ནས་བཞག ། སྲིན་པོས་ཁྱོད་ཀྱི་
ཐགས་འགོའི་མི་དེ་གར་ཐལ་ཟེར་བ་ལ། བུད་མེད་དེས་ངས་སྤྲེལ་འདི་བས་མ་
མཐོང་ཟེར། སྲིན་པོས་སྤྲེལ་དེ་ཁྱེར་ནས་ཐུར་ལ་ཐལ། སྲིན་ཁྱི་རྒྱལ་ཁོ་འགྲོར་
469



མ་ཉན། བུད་མེད་དེས་ཐགས་བཟང་དྲང་ནས། སྲིན་ཁྱི་ཁ་ལ་རྒྱབ་ནས་སོ་
བཅག མིག་ལ་རྒྱབ་ནས་མིག་བཅར། འཁང་ཞིང་ཐུར་དུ་ཐལ། མི་གླུད་སྤྲེལ་
དུ་གཏོང་བ་དེ་ནས་སྲིད། བུད་མེད་དེའི་ཞལ་ན་རེ། ང་མོ་དྲིན་པོ་ལ་ཆེ་བ་
ཡིན། ཁྱོད་ཕོ་དྲིན་མོ་ལ་ད་ཆེ་དགོས། ཡུ་བུ་གཉིས་སྤྲུལ་པ་སྡེབ་དགོས་ཟེར།
སྤྲུལ་པ་བསྡེབས་པ་ལ། འབྲིང་པོ་འཐིང་མིག་འཐིང་གེ་གསུམ་དུ་སྲིད། འཐིང་
པོ་ཆུ་གྲིས་ཤི། འཐིང་མིག་མེ་གྲིས་ཤི། ཕྱ་ལྕམ་ལ་བདུད་མདའ་ཕོགསྲིད་པ་
རྒྱལ་བུ་འཐིང་གེ་དེས། ཕྱ་ལྕམ་དཀར་མོ་ཁབ་ཏུ་བཞེས་པ་ལ། བོད་འཇོ་ལ་
ཕྲོམ་སྲིད། དམུ་ཟ་ཁྲི་མ་དང་བསྡེབས་པ་ལས། རྒྱ་ཁྲི་ལ་བཞེས་སྲིད། ཁྲི་མོ་
དང་བསྡེབས་པ་ལས། ཁྲི་ཕྲུག་ཧོབ་སྲིད། དབྱིག་སྣ་མ་དང་བསྡེབས་པ་ལས།
བོད་དང་འཇང་དང་མོན་དང་གསུམ་སྲིད། གཉན་མོ་དང་བསྡེབས་པ་ལས།
སྤེལ་དང་གྲུབ་པ་དྲེད་མོང་དང་བཞི་སྲིད། དེ་མི་མིན་མི་འདྲ་སྤུན་བཞི་ཡིན།
དུས་དང་བསྐལ་པ་དེ་ཙམ་ན། སྲིད་པ་རྒྱལ་བུ་འཐིང་གེ་དེ། རྨ་ཁ་བཞུར་ཡག་
བཞུར་ཀྱི་གོང་ཁར་བསྡད་ཙམ་ན། བོད་ཀྱིས་ཕ་རྒན་ཇ་གསོལ་ཟེར། རྒྱས་
ཡང་ཕ་རྒན་ཇ་གསོལ་ཟེར། ཧོར་གྱིས་ཕ་རྒན་ཇ་གསོལ་ཟེར། ཁོང་བུ་གསུམ་
ལས་གཅིག་གདམ་པ་ལ། ཁོང་གསུམ་བར་དམེ་འོང་དོགས་ནས། ཕ་ཀི་ན་
ཁྱེད་གསུམ་གང་མགྱོགས་ཅན་དུ་འགྲོ་ཟེར། དེ་ནས་བོད་ཀྱིས་མགྱོགས་ཇ་
གསོལ་བྱས་ཙ། ཕ་ནི་ལྷམ་སྒྲོག་གིས་བཅིངས་ནས་ཤི་ཟིན་འདུག དེ་ནས་
བོད་ཀྱིས་ཞལ་ན་རེ། གསོན་ཚེ་ཞབས་ཏོག་ངས་བྱས་པས། ཕ་ཤི་བའི་སྤུར་དེ་
ང་ལ་དབང་ཟེར། ཁོང་གཉིས་གྱིས་ངེད་དབང་ཟེར་ནས། དམེ་འོང་ལ་ཁད་
ལ་ཐུག་ཙ་ན། སྟོང་པ་གསུམ་གྱི་ཕ་རོལ་ནས། སྟོང་གསུམ་གཤེན་ལྷ་འོད་
དཀར་བཀུགས། སྲིད་པ་གསུམ་གྱི་ཕ་རོལ་ན། སྲིད་གསུམ་གཤེན་རབ་མི་བོ་
བཀུགས། དབལ་རི་ཟུར་གསུམ་ཕོ་བྲང་ནས། ལྷ་བོན་སྟག་ལ་ཡར་བཞུགས་
བཀུགས། ཕ་མཚུན་སྒྲུང་གིས་བགོས། ངང་མོ་རྒོད་ཀྱི་གཤོག་པས་བརྡབ་
470



ནས་བགོས། ཁོག་སྟོད་མགོ་འབྱར་དེ་ཕྱོགས་གཅིག་བྱས། རྐེད་པ་སྟེང་ན་
མཐེ་བོང་བཞག་པ་དེ་ཕྱོགས་གཅིག་བྱས། ཁོག་སྨད་སྟེང་ན་སྙིང་བཞག་པ་དེ་
ཕྱོགས་གཅིག་བྱས། བདམ་སྤུར་དེ་སྤུ་རྒྱལ་བོད་ལ་ཡོད། བོད་ཀྱིས་ཁོག་སྟོད་
མགོ་འབྱར་བདམས། ལུས་ཀྱི་གཙོ་བོ་མགོ་ཡིན་བསམ། རང་གྲུབ་མཆོད་
རྟེན་རྩ་བ་ན། གཤེན་རབ་མི་བོ་སྤྱན་དྲངས་ནས། ཤིང་སྦྲ་སྙུག་གཉིས་ཀྱི་མེ་ལ་
བསྲེགས། ལི་རྒུན་གཉིས་ཀྱི་འདེ་གུ་བཀྱེས། མདོ་བ་རྟ་ལ་བྱ་རུ་བཙུགརྟ་ལུག་
གཉིས་ཀྱི་གཏད་པར་བྱས། བོད་ཀྱིས་ཕ་རོ་སྦྱིན་སྲེག་བླུག་པ་དང་། རྟ་ལུག་
གཉིས་ཀྱི་གཏད་ཡར་དེ་ནས་སྲིད། ཧོར་གྱིས་རྐེད་པ་མཐེ་བཞག་ཐོབ་པ་དེ།
ཟླ་བའི་ལུང་པ་ཟླ་བཀྲ་དེར། ཕ་རོ་བྱེ་མའི་ནང་དུ་སྦས་ནས་མཐེ་བོང་བཟུང་།
ཧོར་གྱིས་ཕ་རོ་དོང་ལ་བསྐྱུར་པ་དེ་སྲིད། མདའ་ཉག་ཕྲན་སྐྱེན་པ་དེ་ནས་སྲིད།
རྒྱས་ཁོག་སྨད་སྙིང་འབྱར་ཐོབ་པ་དེ། ཁམས་ཀྱི་ར་རྒྱ་གྲུ་སོ་དེར། ཕ་རོ་ཆུ་ལ་
འཕངས་ནས་སྙིང་དེ་བཟུང་། རྒྱས་ཕ་རོ་ཆུ་ལ་འཕེན་པ་དེ་ནས་སྲིད། རྒྱ་ནོར་
སྙིང་ཆེ་བ་དེ་ནས་སྲིད། མི་འཕེལ་ཚེ་བ་དེ་ནས་སྲིད། རྒྱ་མི་རབས་གསུམ་ལ་
འཕེལ་བའི་ཚེ། བོད་མི་རབས་གསུམ་ལ་རྨོངས་པ་ལ། སྔོན་གྱི་བོན་པོ་གསུམ་
བཀུགས་ནས། ལྷ་ལུག་གྲོ་མོའི་སོག་བལ་གྱི་ཇུ་ཏིག་སྔོན་པོ་ལ། མོ་དམོད་ནས་
མོ་གཞི་དཀར་པོའི་སྟེང་དུ་ཕབས། རྒྱ་མི་རབས་གསུམ་ལ་འཕེལ་བའི་ཚེ།
བོད་མི་རབས་གསུམ་ལ་རྨོངས་པ་ཅི་ཡིན། གཡོན་གྱི་བཅོ་ལྔའི་དོང་རྩེ་ལ་མོ་
བཏབས། ཅི་ལྟར་བྱས་ན་རྨོང་པ་གྲོལ་བྱས་པས། བོན་པོ་གསུམ་གྱི་ཞལ་ན་རེ།
ཁྱོད་ཀྱི་ཕ་མཚུན་རྒྱ་ལ་ཤོར་བ་འདྲ། ཕ་མཚུན་ལེན་པའི་བློ་ཡོད། རྨོང་པ་དེ་
ནས་གྲོལ་ལོ་ཟེར། བོད་འཛོམ་ལ་ཕྲོམ་དེས། ངས་ནོར་ཆེན་པོ་ཁྱེར་ནས་ཨེ་སླ།
རྐུ་འཕྲོག་བྱེད་ནས་ཨེ་ཐོབ་ཟེར་ནས་ཆས་སོ། ནོར་ལ་མ་ཁྱེར་དགུ་གཅིག་ཁྱེར།
གསེར་གྱི་ཤཱཀྱ་ཐུབ་པ། དངུལ་གྱི་སྟོན་པ་གཤེན་རབ། གཡུའི་སྣང་བ་འོད་
ལྡན། ཚོམ་ཚོམ་གྱི་སླག་པ་དགུ་སྦྲེལ། མུ་ཏིག་གི་ཞགས་པ་འདོམ་དགུ། ལྡང་
471



དབྱར་མོ་ཐེ་ཕྲོམ་གྱི་སླག་པ། གཉན་པོ་ཁྱུང་གི་མཆུ་སྡེར། གནམ་ས་བཤིག་
པའི་བུ་ལུ། གས་མེད་སོལ་བའི་རྟ་མགོགཞན་ཡང་ཕ་ཟོག་མང་པོ་ཟེར། དེ་
རྣམས་རྒྱའི་ཡུལ་དུ་ཁྱེར་ནས་སོང་། རྒྱ་དབང་པོ་ཆེ་ལ་ཆེ་ལྟོས་བྱས། ཡུ་བུ་རྒྱ་
བོད་ཧོར་གསུམ་ཕ་རྒན་གཅིག་པ་ལ། ཕ་རོ་བགོས་པས་ཁྱོད་ལ་ཕ་མཚུན་ཡོད་
པ་ང་ལ་སྟོན། ང་སྐྱོ་བས་སྐྱོ་བསང་བྱེད། བསང་མཆོད་གཅིག་ཀྱང་བྱེད།
ཕས་བཞག་པའི་ནོར་ཟང་ཟིང་མང་པོ་ཡོད་པ་ཡང་སྦྱིན་བྱས་པ། རྒྱ་དབང་པོ་
ཆེ། ཡུ་བུ་རྒྱ་བོད་ཧོར་གསུམ་ཕ་མཚུན་བགོས་པ་ལ། ཕས་བཞག་པ་སྤུན་
གཅིག་ནོར་བགོས་ང་དང་ཁྱོད། ལུང་པ་ཆུས་བགོས་ཉིན་དང་སྲིབ། ངས་ཁྱོད་
ལ་ཕ་མཚུན་མི་སྟོན་ཟེར། ཡང་རྒྱ་དབང་པོ་ཆུང་བའི་ཅན་དུ་སོང་ནས་ཕ་
མཚན་སྟོན་བྱས་ཙ། རྒྱ་བོད་ཧོར་གསུམ་ཕ་རོ་བགོས་པ་ལ། ངས་ནི་ཁྱོད་ལ་མི་
སྟོན་ཟེར། བོད་ཀྱིས་ང་ལ་ཕས་བཞག་པའི་ནོར། གསེར་གྱི་ཤཀྱ་ཐུབ་པ་ལ་
སོགས་ཡོད་བྱས་པས། ཁོ་རྒོད་ནས་ཧེ་ཧེ་ཟེར། བྱ་རྒོད་པོ་རྫོང་བྲག་གི་རྩེ་མོ་
དེར། སུར་ཐུག་གི་ར་བ་དར་གྱི་ཡོལ་བའི་ནང་དུ། པག་ཐུ་གྲོ་དམར་གྱི་ནང་དུ་
བཏུམ་ནས་ཡོད། དེ་ལ་ཕྱག་འཚལ་ལོ། བསྐོར་བ་གསུམ་གྱིས། བསང་
མཆོད་གྱིས་ཟེར་བར། དགའ་ནས་ཧེ་ཧེ་བྱས། ཁོ་གཅེར་བུ་ལ་འགྲོ་བཅུག་
པས། ཁོས་དེ་ལྟར་བྱས་པར་ཤེས་ནས། ལུག་སྙིང་རྙིང་པ་གཅིག་མཆན་ཁུག་
ཏུ་བཅུག་ནས་སོང་། ལུག་སྙིང་མལ་དུ་བཞག་ནས་ཕ་མཚུན་བླང་ནས་འོང་།
དེའི་ནུབ་མོ་རྒྱ་དབང་པོ་ཆུང་བའི་ནག་མོ། ཅོག་རོ་ཟ་ལུང་ཆུང་དེས། མདང་
རྨི་ལམ་རེ་ངན་ཁྱོད་ཀྱི་རོགས་དེ་ལ་ཕ་མཚན་ཤོར་བ་ཨེ་ཡིན་ཟེར། ཁོས་ལྟ་
བར་སོང་ཙ་ན། དེའི་ནུབ་མོ་རྨི་ལམ་དེ་བས་ཀྱང་ངན། རི་ཆེན་པོ་རྨང་ནས་
འགྱེལ་བ་རྨིས། མཚོ་ཆེན་པོ་གཏིང་ནས་སྐམ་པ་རྨིས། ཤིང་ཆེན་པོ་རྐེད་ནས་
ཆག་པ་རྨིས། མོས་དེད་ལ་སོང་ཟེར། ཁོས་དེད་ནས་སོང། རྒྱ་བོད་གཉིས་ཀྱི་
མཚམས་ན་སླེབས། ངས་ཁྱོད་ལ་ཕ་མཚུན་ལ་སྐྱོ་བསང་བྱེད་བཅུག་པ་དང་།
472



ཁྱོད་ཀྱིས་ཁྱེར་བ་འདྲ། མལ་དུ་ཞོག་ལ་སོང་ཟེར། ཡུ་བུ་རྒྱ་བོད་ཀྱི་ཆུ་ཕ་རི་ན་
འགྲོ་དང་འདུན་མ་བྱེད་ཟེར་ནས་ཕ་རི་ལ་སོང་ཙ། ཟམ་པ་ཆུ་ལ་འཕང་ནས་
ལན་བཏབས་པ། རྒྱ་བོད་ཧོར་གསུམ་ཕ་རྒན་ཤི་ས་དེ། རྨ་ཁ་བཞུར་ཡག་
བཞུར་གྱི་གོང་ཁ་ཡིན། རང་རེ་སྤུན་གསུམ་ཕ་རོ་བགོས་ས་དེ། ཉིན་གྱི་གད་
དར་སྟེང་ཐིག་ཡིན། ང་བོད་ཀྱིས་ཕ་རོ་མེ་ལ་སྲེག་ས་དེ། རང་གྲུབ་མཆོད་རྟེན་
རྩ་བ་ཡི། ཧོར་གྱིས་ཕ་རོ་དོང་དུ་འཇུག་ས་དེ། ཟླ་བའི་ལུང་པ་ཟླ་བཀྲ་ཡིན།
ཁྱོད་ཀྱིས་ཕ་རོ་ཆུ་ལ་འཕེན་ས་དེ། ཁམས་ཀྱི་ར་རྒྱ་གྲུ་སོ་ཡིན། ངས་ཁྱོད་ལས་
ཕ་མཚུན་ཐོབ་ས་དེ། བྱ་རྒོད་པོ་རྫོང་བྲག་གི་རྩེ་མོ་ཡིན། རྒྱ་ཁྱོད་ཀྱང་ང་ལ་མ་
ནུས་ན། བོད་ངས་ཀྱང་ཁྱོད་ལ་མ་ཕོད་ན། བྱས་པས་རྒྱ་ངུ་ཞིང་ཐུར་དུ་ཐལ།
བོད་རྒོད་ཞིང་ཡར་ལ་འོང་ནས། གོང་གི་ལྷ་བོན་གསུམ་བཀུགས་ནས། ཉི་མ་
དགུ་ལ་མར་སེལ་བྱས། ཉི་མ་བཅུ་གསུམ་ལ་ཡར་སེལ་བྱས། གསས་མཁར་
བཅུ་གསུམ་གྱི་ཁ་རྒྱན་བསྟོད། བོད་ཀྱི་རྨོང་པ་དེ་ནས་གྲོལ།
བོད་འཛོམ་ལ་ཕྲོམ་ལ་སྲས་ཁྲི་ཐོག་ཆེན་པོ་ཡོད། ཁྲི་ཐོག་ཆེན་པོ་དེ།
གཉན་ལྕམ་དཀར་མོ་ཁབ་ཏུ་བཞེས་པ་ལ། སྲས་གསུམ་ཡོད་པ་དེ། ཆེ་བ་
ལྡོང་། འབྲིང་བ་དབྲ། ཆུང་བ་འགྲུ། དེ་ནས་དམུ་ཟ་ཁབ་ཏུ་བཞེས་པ་ལ།
དམུ་ཚ་སྒ་སྲིད། སྲིན་མོ་གོ་ཟུ་ཅན་ཁབ་ཏུ་བཞེས་པ་ལ། སྲས་གཉིས་ཡོད་དེ།
ཆེ་བ་དབའ། ཆུང་བ་ལྔ། བོད་མ་གསུམ་བུ་དྲུག་བྱ་བ་ཡིན། ཕ་རྒན་ཨ་མྱེས་
ཁྲི་ཐོག་ཆེན་པོ་ཡིན། དེ་ལྷ་རི་བཞུར་པོའི་མཐིལ་ན། དུང་གི་མཛོ་མོ་སྨན་
གཉིས་སྐྱོང་། ནང་ནུབ་ཟོ་བ་གཉིས་བརྒྱད་བཞོས། ཨ་མྱེས་བདུད་ལ་ར་
མདའ་བྱས། བར་གྱི་གླིང་ཕུག་གོང་མར་སླེབས། དུས་དང་བསྐལ་པ་དེ་ཙམ་
ན། གཉན་གྱི་བུ་མོ་དཀར་མོ་དེས། ཨ་མྱེས་བདུད་ཀྱིས་གསོད་དོགས་ནས།
དུང་གི་སྦལ་པ་གཅིག་ཏུ་རྫུས། ཨ་མྱེས་གཡས་སོང་གཡས་ནས་བཀགཨ་མྱེས་
གཡོན་སོང་གཡོན་ནས་བཀགཨ་མྱེས་བཀག་ནས་འགྲོ་མ་བཅུགཨ་མྱེས་དེ་ལ་
473



ཐུགས་ཁྲོས་ནས། རྐེད་ནས་གྲི་ཐུང་ཅར་ཀྱིས་བཏོན། དུང་གི་སྦལ་པའི་རྐེད་
ལ་རྒྱབ། སྦལ་པས་ ཙི་ཀུ་ལན་གསུམ་བཏབས། གཉན་རྒན་དེའི་སྙན་གྱིས་
ཐོས། ཨ་མྱེས་གཉན་རྒན་དྷེ་བ་དེས། ཁོས་ངའི་བུ་མོ་བསད་དགོངས་ནས།
གཉན་གྱི་གཟེར་མདའ་ནག་པོ་འཕངས། ཨ་མྱེས་ཁྲི་ཐོག་ཆེན་པོ་བསད།
གདུང་དྲུག་བོད་ཀྱི་ཨ་བོ་གཉན་གྱིས་བསད། ལེ་ལན་ནག་པོ་བདུད་ལ་བླང་།
གདུང་དྲུག་བོད་ཀྱི་ཞལ་ན་རེ། ངེད་ཀྱི་བདུད་ལ་ཕ་ཤ་ལེན་བས་ཟེར། གཉན་
ལ་ཕ་སྟོང་འདེད་བས་ཟེར། དུས་དང་བསྐལ་པ་དེ་ཙམ་ན། ཕྱ་བུ་སྤྱི་གཙུག་
རྒྱལ་བ་དེས། མི་དང་གཉན་གྱི་བར་གཟུ་བྱས། ད་ཁྱོད་གཉན་གྱིས་གདུང་
དྲུག་ཕ་སྟོང་འཇོལ་ཅིག་བྱས། གཉན་གྱིས་གདུང་དྲུག་ཕ་སྟོང་འཇལ་བ་ལ།
ལྡོང་ལ་ལྡོང་ལྷ་རྨ་ཕྲོམ་བྱིན། དེ་གཡུ་འབྲུག་ཟངས་ཀྱི་ཟེ་བ་ཅན། མཐོ་མི་
མངོན་ནམ་མཁའི་དབྱིངས་ན་འདུག ལྡོང་དར་ཕྱུག་ཅན་ཀྱི་དགྲ་བླ་བྱེད་པར་
ཆད། དབྲ་ལ་དབྲ་མོ་དབྲ་བཀྲ་བྱིན། བྱ་ཁྱུང་ལྕགས་ཀྱི་མཆུ་སྡེར་ཅན། ནམ་
མཁའ་འགྲིམ་ཞིང་གངས་རི་ཉུལ། དབྲ་བཙུན་དར་ཅན་གྱི་དགྲ་བླ་བྱེད་པ་
ཚད། འགྲུ་ལ་འབྲི་མོ་ཕྲོམ་ཕྲོམ་བྱིན། ལྷ་གཡག་དབལ་གྱི་རྭ་ཅོ་ཅན། འགྲུ་ལ་
ཉུལ་ཞིང་རྫ་རི་འགྲིམ། འགྲུ་དཔའ་ངར་གྱི་དགྲ་བླ་བྱེད་པར་ཆད། སྒ་ལ་སྐར་
མ་ལེགས་པོ་བྱིན། གསེར་སྟག་མཚལ་གྱི་རི་མོ་ཅན། ཁམས་གསུམ་འགྲིམ་
ཞིང་སྒ་ལ་ཉུལ། སྒ་ཕྱུག་དར་ཅན་གྱི་དགྲ་བླ་བྱེད་པར་ཆད། དབལ་ཟླ་གཉིས་
ཀྱི་སྟོང་སྐུ་ལབ། ཤེར་གྱི་ར་སྐྱེས་ཁམ་པ་དང་། དུང་གི་ཁྱི་མོ་དཀར་མོ་བྱིན།
ཕ་སྟོང་ཆུང་བའི་སྙིང་ནད་ཀྱིས། གཉན་ལ་ཕ་སྟོང་ལེན་ཟིན་སྟེ། བདུད་ལ་ཕ་
ཤ་ནམ་ལེན་བྱས། སྤུན་བཞི་མི་རེས་རྟ་རེ་ཉོས། ལྡོང་གིས་རྒྱའི་གསལ་བ་ཡང་
མདོ་ཉོས། ལྡོང་བདུད་ལ་ཕ་ཤ་ལེན་དུ་སོང་། བདུད་ཀྱི་འགོ་མཐོང་ནས་ལོག
དེ་ཨེ་ལོག་མི་ལོག་ཀུན་གྱིས་ཤེས། དབྲས་སྒོའི་གསང་རྗེ་ཡག་པ་ཉོས། དབྲ་
བདུད་ལ་ཕ་ཤ་ལེན་དུ་སོང་། བདུད་ཀྱི་ཁྱི་སྐད་ཐོས་ནས་ལོག ཨེ་ལོག་མི་ལོག་
474



ཀུན་གྱིས་ཤེས། སྒས་འཇང་གི་དམར་ཉ་ཉལ་ཐང་ཉོས། བདུད་ལ་ཕ་ཤ་ལེན་
དུ་སོང་། བདུད་ཀྱི་དུད་འགོ་མཐོང་ནས་ལོགཨེ་ལོག་མི་ལོག་ཀུན་གྱིས་ཤེས།
འགྲུས་ཧོར་གྱི་དྲེལ་རྗེ་ཡག་པ་ཉོས། བདུད་ལ་ཕ་ཤ་ལེན་དུ་སོང་། གསེར་གྱི་
དྷན་ཆེན་ཕྱག་ན་བསྣམས། གཉན་གྱི་བེར་སྒ་སྦྲུལ་མགོ་ས་ལ་ལན་གསུམ་
བརྡབ། ཤར་ཀུན་སྣང་གི་གོང་ཁར་ཕྱིན་ཙ་ན། གཉན་དམག་མང་པོ་འུབ་
ཀྱིས་འདུས། འགྲུའི་རྒྱབ་བརྟེན་ལྷ་མི་མང་པོས་བྱས། བདུད་མཁར་ཕྱེ་རྫོང་
ཕབས། བདུད་ཀྱི་མི་ནག་གསུས་ཆེན་བསད། བདུད་རྗེ་ཁྱབ་པ་ལག་རིང་
བཙོན་དུ་བཟུང་། བདུད་ཕྲུག་མང་པོ་བྲག་ལ་བརྡབ། བདུད་ཆང་གང་གིས་
ཐོབ་པ་དེ། མི་མི་མཆི་བའི་བདུད་རྩི་ཡིན། ཨ་ལྕག་འགྲུའི་དཔའ་ཚང་བྱས།
བདུད་ཀྱི་དར་ནག་ཟེར་བ་དེ། ཨ་ལྕག་འགྲུའི་དཔའ་དར་བྱས། དཔའ་དར་
ཟེར་བ་དེ་ནས་སྲིད། བདུད་ཀྱི་ངམ་སྟག་སྐྱ་བོ་བསད་པའི་སྟག་མགོ་དེ། ཕོ་མོ་
ལྡོང་ལ་མནོང་ཕུད་བྱས། མནོང་ཕུད་ཟེར་བ་དེ་ནས་བྱུང་། ནག་པོ་བདུད་ཀྱི་
རྟ་སྒ་དེ། ( འདི་ནས་ཚིགས་བཅད་གཉིས་ཙམ་ཆད་སོང་འདུག་)སེ་ཁྱུང་དབྲ་
ལ་དཔའ་ཟས་བྱས། དཔའ་བོའི་དཔའ་ཟས་དེ་ལ་ཟེར། ངམ་སྟག་སྐྱ་བོའི་
རྩིབ་གཤོག་གཡས་པ་དེ། འགྲུ་རྗེ་ལྷ་དབང་ཐོད་དཀར་གྱི་སྟག་རལ་རྒྱན་ཅན་
བྱས། སྟག་ཤར་བའི་སྟག་རལ་དེ་ནས་སྲིད། ངམ་སྟག་སྐྱ་བོའི་རྩིབ་གཤོག་
གཡོན་པ་དེ། འགྲུ་མོ་བཟང་ཡག་མའི་སྟག་ཕུད་བྱས། སྨན་བུ་མོའི་སྟག་ཕུད་
དེ་ནས་སྲིད། ཡེ་སྲིད་ནང་གི་ཁྱུང་ཕྲུག་དེ། ནུ་བོ་སྒ་ལ་གཅེས་ཟས་བྱས། བུ་
ཆུང་གི་གཅེས་ཟས་དེ་ནས་སྲིད། དེ་བདུད་ལ་ཕ་ཤ་བླང་ལུགས་ཡིན། །
ཕ་བླ་མ་ཡིད་བཞིན་ནོར་བུ་དེ། དེ་མིན་ན་དགོས་ཆེད་མི་ཆེ་སྟེ། རང་
རིག་ཡེ་ཤེས་སྟོན་ཉིན་མཁོ། སྒོམ་ལྟ་བ་གསེར་ཕྱེ་སིལ་མ་དེ། དེ་མིན་ན་
དགོས་ཆེད་མི་ཆེ་སྟེ། ཤི་ལོག་མེད་ཀྱི་རྒྱ་ཚང་སྐོར་ཉིན་མཁོ། བོན་གཡུང་དྲུང་
དངུལ་དཀར་མེ་ལོང་དེ། དེ་མིན་ན་དགོས་ཆེད་མི་ཆེ་སྟེ། གསོན་པོའི་སྲུང་ཁ་
475



བྱེད་ཉིན་དགོས། བུ་གསོ་བ་ནོར་བུ་རིན་པོ་ཆེ། དེ་མིན་ན་དགོས་ཆེད་མི་ཆེ་
སྟེ། ཤི་གསོན་ནོར་བགོས་བྱེད་ཉིན་དགོས། སྟོང་ཕྱི་སྣོད་འཇིག་རྟེན་ཆགས་
ལུགས་དེ། དེ་མིན་ན་དགོས་ཆེད་མི་ཚེ་སྟེ། ལྡོང་སྨུག་པོ་གནམ་ལ་གཅོད་དུས་
དགོས། འབྲུ་དྲུག་ནས་ཀྱི་ཁུ་བ་བཞུ་དུས་དགོས། རྒྱུག་མོས་མི་ཚེ་སྐྱེལ་དུས་
དགོས།
ད་ཕྱི་སྣོད་འཇིག་རྟེན་ཆགས་ལུགས་དེ། ཡས་ནས་མས་ལ་ཆགས་པ་
མིན། མས་ནས་ཡས་ལ་ཆགས་པ་ཡིན། འབྱུང་བ་རླུང་ལ་བརྟེན་པ་ཡིན།
ནང་བཅུད་སེམས་ཅན་གྲོལ་ཐབས་དེ། མས་ནས་ཡས་ལ་གྲོལ་བ་མིན། ཡས་
ནས་མས་ལ་གྲོལ་བ་ཡིན། ད་སྟོང་འཐོར་བ་བོད་ཀྱི་འདུག་ལུགས་དེ། དགུང་
སྔོན་པོ་བཞིན་དུ་ཕུབ་ནས་འདུག ཉི་ཟླ་བཞིན་དུ་གསལ་ནས་འདུག སྐར་
ཕྲན་བཞིན་དུ་གསལ་ནས་འདུག ། ས་དོག་བཞིན་དུ་གསལ་ནས་འདུག རི་
རབ་བཞིན་དུ་བརྩེགས་ནས་འདུག གཙང་རྒྱས་བཞིན་དུ་འཁྱིལ་ནས་འདུག
དགུ་ཚིགས་བཞིན་དུ་བརྐྱང་ནས་འདུག རྩི་ཤིང་བཞིན་དུ་འཕེལ་ནས་འདུག
ཟ་འོག་བཞིན་དུ་བཀྲ་ནས་འདུག ཁད་ལ་ཞོ་བཞིན་ཆགས་ནས་འདུག པ་
སའི་ལིང་ཙེ་ན། བཀོད་པ་མའི་ཚོམ་བུ་ཡོད། ཁ་ཁར་རྩིས་ན་སོ་སོར་ཆེ། སྒོ་
ཟལ་དཀར་འདྲ་བ་གཅིག་ཡོད་པ་དེ། འབྲོང་བཞིའི་ཁ་ལ་འཁྲིག་ནས་འདུག
ལྡོང་ཤ་སྐུ་འདྲ་བ་གཅིག་ཡོད་པ་དེ། ཤར་རྨ་ཟླའི་སྒང་དེར་འཚོ་ནས་འདུག
དབྲ་དར་དཀར་འདྲ་བ་གཅིག་ཡོད་པ་དེ། ལྷོ་འབྲི་ཟླའི་སྒང་ལ་བརྐྱང་ནས་
འདུག འགྲུ་ཉི་མ་འདྲ་བ་གཅིག་ཡོད་པ་དེ། ཤར་བུ་འབོར་སྒང་ནས་ཀུན་ལ་
ཁྱབ། སྒ་གཡང་མོ་འདྲ་བ་གཅིག་ཡོད་པ་དེ། འབྲི་མཚོའི་དབུས་ན་འཁྱིལ་
ནས་འདུག དེ་སྟོང་འཐོར་བ་བོད་ཀྱི་འདུག་ལུགས་ཡིན། ད་བོད་མིན་པ་
རྣམས་ཀྱི་ཆེ་རྩིས་དེ། རྒྱ་གར་རྡོ་རྗེ་གདན་ལ་འདུག བསོད་ནམས་དམ་པའི་
ཆོས་ལ་སྤྱོད། ཆོས་ཤེས་ངོ་སོ་ཉི་ཟླ་ཙམ། ཆོས་མི་ཤེས་ཀྱི་ཐོད་པ་ཐོན་ས་མེད།
476



སྟོང་འཐོར་བ་བོད་ལ་དེ་མི་འཐད། བོད་ཀྱང་ཁོ་ལ་སྨོན་རྒྱུ་མེད། རྒྱ་ནག་པོ་ཏི་
ཤིའི་ཁ་ལ་འདུག བསོད་ནམས་ཇ་དང་དར་ལ་བྱེད། དར་ཤེས་ངོ་སོ་ཉི་ཟླ་
ཙམ། དར་མི་ཤེས་ཀྱི་ཐོད་པ་ཐོན་ས་མེད། སྟོང་འཐོར་བ་བོད་ལ་དེ་མི་འཐད།
བོད་ཀྱང་ཁོ་ལ་སྨོན་རྒྱུ་མེད། ཧོར་བྲིས་མུར་ཨ་ཆེན་ཐང་ན་འདུག བསོད་
ནམས་ཉག་ཕྲན་མདའ་ལ་བྱེད། མདའ་ཤེས་ངོ་སོ་ཉི་ཟླ་ཙམ། མདའ་མི་ཤེས་
ཀྱི་ཐོད་པ་ཐོན་ས་མེད། སྟོང་འཐོར་བ་བོད་ལ་དེ་མི་འཐད། བོད་ཀྱང་ཁོ་ལ་
སྨོན་རྒྱུ་མེད། སོག་པོ་སོག་ཆུའི་འགྲམ་ན་འདུག བསོད་ནམས་སྔོ་མོ་ལྕགས་
ལ་བྱེད། མགར་ཤེས་ངོ་སོ་ཉི་ཟླ་ཙམ། མགར་མི་ཤེས་ཀྱི་ཐོད་པ་ཐོན་ས་མེད། །
སྟོང་འཐོར་བ་བོད་ལ་དེ་མི་འཐད། བོད་ཀྱང་ཁོ་ལ་སྨོན་རྒྱུ་མེད། འཇང་སྨུག་
པོ་ས་དམ་སྟེང་ན་འདུག བསོད་ནམས་ཁེ་ཕོག་ཚོང་ལ་བྱེད། ཚོང་ཤེས་ངོ་སོ་
ཉི་ཟླ་ཙམ། ཚོང་མི་ཤེས་ཀྱི་ཐོད་པ་ཐོན་ས་མེད། སྟོང་འཐོར་བ་བོད་ལ་དེ་མི་
འཐད། བོད་ཀྱང་ཁོ་ལ་སྨོན་རྒྱུ་མེད། བོད་མིན་པ་རྣམས་ཀྱི་ཆེ་རྩིས་ཡིན། །
ད་ཕྱིའི་སྲིད་པ་སྐོས་དྲུག་དེ། ཕྱྭ་དམུ་གཙུག་གསུམ་སྒོ་དང་བཞི། སྲིད་
པ་ཡེ་ངམ་གཉིས་དང་དྲུག དེ་ལ་སྔ་བ་ཕྱུ་སྔ། མང་བ་དམུ་མང་། བར་གྱི་
རུས་ཆེན་སྡེ་བཅུ་དེ། དཔའ་སྟག་ ཤ་དུང་གི་སྒོ་མོས་བཅད་པ་ཕན་ཆད་ལ།
རྒྱལ་རབས་ཆེན་པོ་ལྔ་ཡོད་པ་ལ། ལི་དང་བལ་པོ་ཕྲོམ་དང་གསུམ། རྒྱ་གར་
ཆོས་ཀྱི་རྒྱལ་པོ་དང་བཞི། ཏ་ཟིག་ནོར་གྱི་རྒྱལ་པོ་དང་ལྔ། དེ་ཚུན་ལ་རྒྱལ་
རབས་ལྔ་ཡོད་པ་དེ། ཕ་སྤུན་ནག་པོ་རྒྱ་དང་གཅིག ཁྱིམ་མཚེས་ཁེ་ལེའི་མོན་
དང་གཉིས། གཉེན་ཡ་ཆུ་ཁྲེལ་འཇང་དང་གསུམ། འཐབ་ཡ་ཨ་ག་ཧོར་དང་
བཞི། ང་རང་སྤུ་རྒྱལ་བོད་དང་ལྔ། དེ་ལ་བཙན་པ་མཐེ་སུམ་གྱི་ཧོར་བཙན།
བཙུན་པ་སྤུ་རྒྱལ་གྱི་བོད་བཙུན། ནང་ཁམས་བོད་བུ་སྤུན་བདུན་ནི། དབྲ་
འགྲུ་ལྡོང་གསུམ་སྒ་དང་བཞི། ནུ་བོ་དབའ་ལྡ་གཉིས་དང་མི་ཚོ་དྲུག ཞང་པོ་
སྒོ་ལྷ་སྟེ་ལྡེ་དཀར་པོ་དང་བུད་ན། དུས་དང་བསྐལ་པ་དེ་ཙམ་ན། ཁ་ཤུ་རི་
477



འདབ་ཀྱི་གོང་ཀ་ན། བོད་མ་གསུམ་བུ་དྲུག་ས་བགོས་བྱས། ལྡོང་སེ་བོ་ལ་རྒྱ་
དེ་ཤར་ནས་འགྲིགས། གངས་ལ་སེང་ཆེན་འགྱིང་བ་འདྲ། དབྲ་ཆེ་བརྒྱད་ཀྱི་
ཁོང་ཐོག་ལྷོ་ནས་འབྲེལ། གྲིབ་སོ་ནུབ་ནས་ལྷག་པ་འདྲ། འགྲུ་བུ་དགུའི་ཁོག་
པ་གང་ནས་འགྲིགས། སྟག་ལྤགས་གདང་ལ་གཟར་བ་འདྲ། སྒ་མི་མཚོ་
དམར་མོ་སྨད་ན་འཁྱིལ། དངུལ་གཞོང་མར་ཁུས་བལྟམས་པ་འདྲ། ནུ་བོ་
དབལ་ལྡ་ གཉིས་ ཀྱི་སྐལ་ བ་ བཅད། ཡི་ ཆད་བྱས་ནས་འཁྱམས་ སུ་ སོང་།
འཁྱམས་སུ་སོང་བས་མཚམས་སུ་ཕྱིན། མཚམས་ཀྱི་མདའ་ར་གོང་མ་བཟུང་།
ཨ་ག་ཧོར་ལ་མདའ་ཁྲལ་འཇལ། ནག་པོ་རྒྱའི་ཁ་གནོན་བྱེད། སྤུ་རྒྱལ་བོད་ལ་
ཁ་དྲིན་རྩི། ཁས་ནི་ངས་སུ་ངས་སུ་ཟེར། ད་ནི་བསུས་པ་བསུ་ ཐབས་མེད།
བསུས་ཀྱང་ཤོང་བའི་ས་ཆ་མེད། རི་རྔ་མོང་འདྲ་བའི་སྒང་སྣ་དེ། དུད་འབུམ་
ཚོ་བཞི་བཅུ་ཞེ་དགུ་འགྲིགས། ཕ་ཁུ་བོ་དགུང་གི་ཉི་ཟླ་འདྲ། མ་སྲུ་མོ་མཚོ་མོ་
དལ་ཆེན་འདྲ། སྔགས་པ་སེང་ཁུ་འཁྲོལ་བ་འདྲ། མི་ གཞོན་ སྟག་ གཡག་
འགྱིང་བ་འདྲ། བུ་མོ་དར་ལོ་ལྗང་ཕྲན་འདྲ། བག་མ་རྨ་བྱ་ལྡེམ་པ་འདྲ། ཤར་
གངས་གཤོག་རིང་གི་ཞོལ་ན་འདུག ཤ་མི་རྩིས་བྱེད་ཅིང་མིའི་རྐེད་ལ་བཏགས་
དེ་དབའ་ལྡ་གཉིས་ཀྱི་འདྲ་ལུགས་ཡིན། ད་སྟོད་ཀྱི་ཆུ་ལྷག་ཆ་གཅིག་ལ། ཟ་
འོག་བེར་ཆེན་རྐྱང་ལུགས་ཡོད། བར་གྱི་དབུས་བྱང་ཚོ་གཅིག་ལ། མར་མེ་
རྒྱལ་མཚན་བལྟམ་ལུགས་ཡོད། ལྷོ་ཕྱོགས་དབུས་བྱང་ཚོ་ གཅིག་ལ། གླུ་
དབྱངས་ཀྱི་ཚང་ ཐག་སྦྲེལ་ལུགས་ཡོད། རི་འགོ་ གངས་ གྱིས་བརྒྱན་པ་ ལ།
གངས་ཁ་བ་ཅན་གྱི་འབུམ་རྩིས་ཡོད། ཤར་ གྱི་ གསེར་མཛོད་ གོང་མ་ ལ།
གསེར་ཕྱིའི་ཐང་མ་བདལ་ལུགས་ཡོད། གླིང་བར་མུན་པས་བཏིབས་པ་ལ། །
གསལ་བའི་སྒྲོན་མེ་བཀྱག་ལུགས་ཡོད། ད་ཆེ་དྲུག་ཞིང་མཉམ་ཉི་ཤུ་རྩ་ལྔ་ལ།
ཆོས་ཁ་ཁ་རྩིས་ན་སོ་སོར་ཚེ། གཅིག་ཀྱང་མི་མཐོ་དགུང་སྔོན་གྱི་ཞབས།
གཅིག་ཀྱང་མི་དམའ་དོག་མོའི་སྟེང་། ཆུ་སྟོང་མ་རྩིས་ན་སོ་སོར་ཡོད། ལུང་
478



པའི་ཕུ་རྒྱས་རེ་རེ་ན། གཙང་པོ་ཆུ་རྒྱུས་རེ་རེ་འབབ། སྦྲ་ཆེན་རྩེ་རྒྱས་རེ་རེ་
འདུག ཡོ་མ་ཁྱུ་རྒྱས་རེ་རེ་སྐྱོང་། བྱས་པ་སྟོང་མ་རེ་རེ་ཡོད། །
དེ་ལ་ ཕྱིའི་སྲིད་པ་སྐོས་དྲུག་གི་སྲིད་ ཐབས། གདུང་དྲུག་མིའུ་བྱུང་
ཁུངས། མིའུ་རྒྱུད་དྲུག་གི་ཞིབ་རྩིས། བོད་བུ་སྤུན་གྱི་རུས་རྩིས། གཉེན་ཚོ་
སྤུན་བཞིའི་ཆེ་ རྩིས། ཞང་པོ་སྒོའི་གཉེན་རྩིས་ལ་སོགས་མང་དུ་གླེང་ཡང་།
ལས་ཆེ་རྒྱུད་ཀྱི་གོང་བ་མ་ཤོར་བ། མི་རྗེ་ལྷས་མཛད་སྨུག་པོ་ལྡོང་། མཐུ་རྔ་
གཤང་གི་སྒྲ་སྐད་མ་ཆད་པ། མི་མཆོག་སྐྱེས་བུ་སེ་ཁྱུང་དབྲ། དཔའ་རྒྱ་སྟག་གི་
མཆེ་སྡེར་མ་གྲུག་པ། ལྟང་མ་ཡ་མེད་ཨ་ལྕག་འགྲུ། ཕྱུག་དཀོར་མཛོད་གྱི་བང་
བ་མ་སྟོང་པ། ཡིག་ཚང་ཅན་གྱི་དམུ་ཚ་སྒ། བཙུན་དར་དཀར་ལ་དྲི་མས་མ་
གོས་པ། ཆེ་བཙུན་གཉན་པོ་ཞང་པོ་སྒོ། ད་ཆེ་རྒྱུད་ལྡོང་ལ་ཡོད་ཟེར་བ། ལྡོང་
ཆེ་རྒྱུད་ཅན་དེ་གང་དེ་ཡིན། མང་སྣ་དབྲ་ལ་ཡོད་ཟེར་བ། དབྲ་མང་སྣ་ཅན་དེ་
གང་དེ་ཡིན། དཔའ་གཡེར་འགྲུ་ལ་ཡོད་ཟེར་བ། འགྲུ་དཔའ་གཡེར་ཅན་དེ་
གང་དེ་ཡིན། ཡིག་ཚང་སྒ་ལ་ཡོད་ཟེར་བ། སྒ་ཡིག་ཚང་ཅན་དེ་གང་དེ་ཡིན།
ངས་མི་ཤེས་ཁྱེད་ལ་འདྲི་བ་ཡིན། ད་ལྡོང་ཆེ་རྒྱུད་ཅན་དེ་འདི་འདྲ་གཅིག་ཡིན།
ལྡོང་གིས་འབྲི་སྣ་མ་ཁབ་ཏུ་བཞེས་པ་ལ། དེ་ལ་སྲས་གཅིག་ཡོད་ པ་དེ།
གངས་ཆེན་ཕྱུག་དྲག་བྱ་བ་ཡིན། དེ་ལ་སྲས་ཅིག་ཡོད་པ་དེ། སྨུག་པོ་དེ་རྩེ་བྱ་
བ་ཡིན། དེ་ལ་སྲས་གཅིག་ཡོད་པ་དེ། དུང་གི་མི་ཕོ་དཀར་པོ་ལ། གཡུའི་
སྨིན་མ་དུང་གི་ཐོར་གཙུག་ཅན། བ་དན་དཀར་པོ་ཕྱག་ན་བསྣམས། སྦ་ལྕག་
དཀར་པོ་གླད་ལ་གཡུག མཐོ་གནམ་མཐོང་ལྡོང་གི་དགྲ་བླ་ཡིན། ལྡོང་མི་ཕྱེད་
རྒོད་པ་དེ་ན་ཡོད། དེ་ལ་སྲས་གཅིག་ཡོད་པ་དེ། སྤོ་ན་འགོ་རོ་བྱ་བ་ཡིན། དེ་
ལ་སྲས་གཅིག་ཡོད་པ་དེ། ལྷ་ཆེན་ཐིས་པོ་བྱ་བ་ཡིན། དེ་ལ་སྲས་གསུམ་ཡོད་
པ་དེ། སྨུག་པོ་ལྡོང་དང་ང་ཆེ་ལྡོང་། ཐོག་ཐོག་ལྡོང་དང་གསུམ་ཡིན་ནོ། ད་
བྱང་ཟླ་ཤོད་ཀྱི་ཡུལ་དེར་ང་ཆེ་ལྡོང་། བོད་ངམ་ཤོད་ཀྱི་ཡུལ་དེར་ཐོག་ཐོག་ལྡོང་།
479



ཤར་གངས་སྐྱའི་ཞོལ་དེར་སྨུག་པོ་ལྡོང་། དེ་ས་བཟུང་ཅན་གྱི་ལྡོང་གསུམ་ཡིན།
ལྡོང་སྟོད་པའི་ལྷ་མགོ་དགུང་དང་མཉམ། བར་པས་རི་བོ་སྦྲ་མཁར་བརྩིག མ་
ཐས་ས་མཐའ་སྒྲོགས་སུ་བཅུག ད་ལྡོང་ལ་མི་ཡོད་དགུ་གཅིག་ཡོད། དཀར་པོ་
ལྡོང་ལ་རྒྱལ་བཞི་ཡོད། ཁྲ་བོ་ལྡོང་ལ་བཙུན་བཞི་ཡོད། ནག་པོ་ལྡོང་ལ་དཔའ་
བཞི་ཡོད། ལྡོང་མིང་ཐོག་པའི་མི་བཞི་ཡོད། སྨུག་པོ་ལྡོང་གི་ཆེ་དྲུག་དེ། སྟོད་
ན་ཚབ་འབྲི་གཡག་གཉིས་དབུ་ནག་བོད་ཀྱི་འགོ་འཛིན་བྱེད། བར་ན་ཁ་བོ་བེ་
རི་གཉིས། དབུ་ནག་བོད་ཀྱི་གཞུང་འཛིན་བྱེད། སྨད་ན་མི་ཉལ་ཁྱི་ཐན་
གཉིས། ཁམས་ཀྱི་འགོ་ལོ་རྡོག་པས་མནན། ད་ཚེ་བརྒྱད་མཚན་གྱི་བཙུན་
བརྒྱད་དེ། རག་ཤི་ལ་གཙང་སྡེ་དང་རྨང་སྡེ་གཉིས། རོ་མཛེ་ལ་སྟོང་དཔོནད་
ང་བློན་པོ་གཉིས། ཁ་བོ་ལ་རྩེ་པ་དང་སྒོང་པ་གཉིས། བེ་རི་ལ་མདོ་པ་དང་
གླིང་པ་གཉིས། དེ་ཆེ་བྲགྱད་མཚན་གྱི་བཙུན་བརྒྱད་ཡིན། ལྡོང་ལ་བབ་པའི་
རྒྱལ་བཞི་དེ། ཨུ་ག་དང་ཨུ་རྒྱུན་ཨུ་འགོ་གསུམ། ཡར་ལ་འབྱམས་པའི་ཚོ་
གསུམ་ཡིན། ཨུ་འགོས་ཡ་རྩེ་རྒྱལ་པོ་བཟུང་། ཨུ་རྒྱན་གྱིས་བལ་ཡུལ་ཤིང་ཀུན་
བཟུང་། ཨུ་གས་གངས་དཀར་ཆགས་ས་བཟུང་། རྒྱ་གར་རྡོ་རྗེ་གདན་སྟེང་དེ།
དམ་པ་ཆོས་ཀྱི་རྒྱལ་པོས་བཟུང་། དེ་ལྡོང་ལ་བབས་པའི་རྒྱལ་བཞི་ཡིན།
མཁས་པས་རྩིས་ན་རྒྱལ་དྲུག་ཡོད། དབུས་སུ་རང་གི་གསེར་ཁང་གོང་མ་དེ།
སྤུ་རྒྱལ་བོད་ཀྱི་རྒྱལ་པོས་བཟུང་། རྒྱ་ནག་པོ་ཏི་ཤིའི་ཁྲིམས་སྒོ་དེ། མང་གྷོ་སེ་
ཆེན་རྒྱལ་པོས་བཟུང་། མཁས་པས་རྩིས་ན་རྒྱལ་དྲུག་ཡིན། ཁྲ་བོ་ལྡོང་གི་
བཙུན་བཞི་དེ། ལྷ་མགོ་དགུང་དང་མཉམ་མེ་དེ། ལྡོང་ཟི་ན་རྡོ་རྗེ་རྒྱལ་མཚན་
ཡིན། དགྲ་ངོ་ནག་ཆམ་ལ་འབབ་མི་དེ། ལྡོང་སྐྱ་དང་པོའི་ལྷ་རྒོད་ཡིན། རྒྱ་ལ་
བྱིལ་ཏ་སྐྱལ་མི་དེ། སེང་བློན་ནོར་བུ་གེ་སར་ཡིན། ཁུངས་མི་ཤེས་གང་གླུ་ལེན་
མི་དེ། གཡུ་ཡག་སྦྲང་ཚ་སྒ་སྡེ་ཡིན། མཁས་པས་རྩིས་ན་བཙུན་དྲུག་ཡོད།
སྟག་མ་ཤི་འགུལ་ཆ་བཏང་མི་དེ། ཅོག་རོ་མ་སང་ཁང་ཁྲི་ཡིན། འབྲོང་མ་ཤི་
480



རྐང་རློན་གཅོག་མི་དེ། ཨ་སྟག་ལྕམ་ཀླུ་མོ་ཡིན། དེ་ཁྲ་བོ་ལྡོང་གི་བཙུན་དྲུག་
ཡིན། ད་ལྡོང་ང་ཆེ་བཅོ་བརྒྱད་ཡོད། དབུས་ལ་རིང་མོ་ཚུན་ཆད་དང་། ཚ་བ་
དིལ་དཀར་ཡན་ཆད་ལ། ཆེ་བཙུན་ལྷ་གཡག་ངར་བ་འདྲ། ས་གོང་བ་བཟུང་
ནས་ལྡོང་ཀུན་བཙུན། བཙུན་ནས་གོང་བ་བཟུང་བ་ཡིན། ས་དྲིན་མི་ལ་ཆེ་བ་
མིན། མི་དྲིན་ས་ལ་ཆེ་བ་ཡིན། ལྡོང་ཡར་ལ་མཐོ་བའི་ཟོར་སྣ་དེ། ཨུ་ག་ཨུ་ར་
ཨུ་རྩེ་གསུམ། དབུས་གངས་དཀར་པོའི་ཆགས་སོ་སྲུང་། ལྡོང་མར་ལ་མེ་ཉག་
ཁྱི་ཐན་དམའ། ཐ་རེ་སྐྱེས་པིའ་ནེ་ཆུང་དེ། རྒྱ་ནག་པོའི་ གྱང་ལ་རྡོག་པ་
གཏད། ས་དེ་བའི་མན་ལ་བོད་མི་འདུག སྨུག་པོ་ལྡོང་གི་མཚར་གཏམ་ཡིན།
ད་དབྲ་མང་སྣ་ཅན་དེ་འདི་འདྲ་གཅིག་ཡིན། སྟོད་ན་དབྲ་དཀར་ཚོ་
དགུ་ཡོད། ཚོ་དགུ་བས་ཀྱང་བཅུ་གཉིས་ཡོད། བར་ན་ཁྲ་བོ་བུ་དགུ་ཡོད། བུ་
དགུ་བས་ཀྱང་བཅུ་གཉིས་ཡོད། སྨད་ན་དབྲ་ནག་ཚོ་དགུ་ཡོད། ཚོ་དགུ་བས་
ཀྱང་བཅུ་གཉིས་ཡོད། སེ་ཁྱུང་དབྲ་ལ་ཆེ་དྲུག་ཡོད། དབྲ་བཀའ་དྲིན་ཅན་གྱི་
མི་བཞི་ཡོད། དགུ་འབུམ་དབྲ་ལ་ཕྱུག་དྲུག་ཡོད། དབྲ་ཆབ་སྣ་བརྟན་པའི་
རྫོང་དྲུག་ཡོད། སྟོད་ན་དབྲ་འགོ་དགུང་བས་མཐོ། བར་ན་དབྲ་མཚོ་སྤྲིན་
བས་འཐུག སྨད་ན་དབྲ་མཐའ་ཆུ་བས་རིང་། ད་སྟོད་ཀྱི་དབྲ་དཀར་ཚོ་དགུ་
དེ། རྐོང་པོ་དག་པོ་ཉང་པོ་གསུམ། མར་ཡུལ་ཞང་ཞུང་བལ་པོ་དྲུག མུ་ཐུད་
སྤྲ་ཕུད་ཡོ་བྱད་དགུ ཁྱུང་པོ་བཙན་པོ་པུ་རང་གསུམ་དང་བཅུ་གཉིས་ཡིན།
དབྲ་དཀར་པོ་ཅན་གྱི་ལྷ་བརྒྱུད་ཡིན། བར་གྱི་ཁྲ་བོ་བུ་དགུ་དེ། དབུ་དང་འགོ་
དང་ག་ཟི་གསུམ། རྒྱ་དང་རྐྱང་དང་གླང་དང་དྲུག རེ་ཁེ་དེ་ཁེ་ཤུང་ཁེ་དགུ་བྲ་
བོ་རྒྱུ་ཆེན་ཁྱུང་རིལ་གསུམ་དང་བཅུ་གཉིས་ཡིན། དབྲ་ཁྲ་བོ་ཅན་གྱི་དཔའ་
བརྒྱུད་ཡིན། སྨད་ཀྱི་དབྲ་ནག་དགུ་ཚོ་དེ། གདའ་ཐུ་ཉག་རྒྱུ་འགུ་ཟི་གསུམ།
མ་ཐང་བལ་ཐང་ཅོག་ཐང་དྲུག ཁོ་ཡོ་ཁོ་འདྲ་ཁོ་དབྲ་དགུ སྟག་དང་སྟེག་གུ་
རྒྱལ་དང་བཅུ་གཉིས་ཡིན། དབྲ་ནག་པོ་ཅན་གྱི་མཐུ་བརྒྱུད་ཡིན། ད་སེ་ཁྱུང་
481



དབྲའི་ཆེ་དྲུག་དེ། སྟོད་ན་མར་ཡུལ་པུ་རང་གཉིས། བར་ན་ཞང་ཞུང་ཁྱུང་པོ་
གཉིས། སྨད་ན་ཉག་རྒྱུ་འགུ་ཟི་གཉིས། དེ་སེ་ཆུང་དབྲའི་ཆེ་དྲུག་ཡིན། ད་
དབྲ་བཀའ་དྲིན་ཅན་གྱི་མི་བཞི་དེ། ཞང་ཞུང་གི་བོན་པོ་མར་མེ་དེས། འདྲེ་
སྲིན་བྱུར་གསུམ་དམ་ལ་བཏགས། དེ་མིན་ན་བོད་ཁམས་བྱུར་གྱིས་འཇོམས།
དེ་བས་བོད་ལ་བཀའ་དྲིན་ཆེ། ཞང་ཞུང་ཛོ་མེན་གྱེར་ཆེན་དེས། ཛོ་འཕངས་
ནས་སྲིན་པོའི་གྲོང་ཁྱེར་བཅོམས། དེ་མིན་ན་བོད་ཁམས་སྲིན་པོས་ཟོས། དེ་
བས་བོད་ལ་བཀའ་དྲིན་ཆེ། མར་པ་ཆོས་ཀྱི་བློ་གྲོས་དེས། རྒྱ་གར་གྱི་དམ་
ཆོས་བོད་ལ་བསྒྱུར། དེ་མིན་ན་བོད་ཁམས་དམྱལ་བར་འགྲོ། དེ་བས་བོད་
ཁམས་དམྱལ་བར་འགྲོ། དེ་བས་བོད་ལ་བཀའ་དྲིན་ཆེ། ཀོམ་གྱི་ལྷ་རྒོད་ངོ་ཁྲོ་
དེས། སྦྲུལ་མི་ཟས་གག་ཕྱིར་བྱས་ནས་བསད། དེ་མིན་ན་བོད་ཁམས་སྦྲུལ་
གྱིས་འཇོམས། དེ་བས་བོད་ལ་བཀའ་དྲིན་ཆེ། དེ་དབྲ་བཀའ་དྲིན་ཅན་གྱི་མི་
བཞི་ཡིན། དགུ་འབུམ་དབྲ་ཡི་ཕ་ཕྱུག་དེ། འཇང་ཉི་མ་འཕྲུལ་གྱི་བུ་ཚ་དེ།
བྱེད་པ་དཀོན་མཆོག་ཆོས་ཀྱིས་ཕྱུག སྐྱི་དཀར་ཡོན་ཏན་ཁྲབ་ཀྱིས་ཕྱུག དོལ་
པ་དབང་ཕྱུག་ལུག་གིས་ཕྱུག རྒྱ་གར་ཨ་ཡག་རྟ་ཡིས་ཕྱུག བལ་པོ་ཨ་མགོན་
གཡུ་ཡིས་ཕྱུག དེ་དགུ་འབུམོ་དབྲའི་ཕ་ཕྱུག་ཡིན། ད་དབྲ་ཆབ་སྣ་བརྟན་པའི་
རྫོང་དྲུག་དེ། རྫོང་དྲུག་རྫོང་གི་ཡ་ཐ་དེ། ཤེལ་མེན་གྱི་སྟག་རྫོང་ཁྲ་མོ་ཡིན།
གངས་མི་སྙིལ་སྤྱི་བོས་བརྟན་མི་ཡིན། དེ་རྩར་རྫོང་གཅིག་ཡོད་པ་དེ། ཤམ་
ཤམ་ར་རྩེ་མདོ་མཁར་རྫོང་། ཡོད་པ་དེ་སེ་ཁྱུང་དབྲ་ལ་ཡོད། བཟུང་ནི་དར་
རྒྱས་སྐྱབ་ཀྱིས་བཟུང་། དེ་རྩར་རྫོང་གཅིག་ཡོད་པ་དེ། སོག་གི་གཡུ་རྫོང་སྔོན་
མོ་ཡིན། ཡོད་པ་སེ་ཁྱུང་དབྲ་ལ་ཡོད། བཟུང་བ་དེ་བེར་མོག་གིས་བཟུང་། དེ་
རྩར་རྫོང་གཅིག་ཡོད་པ་དེ། ལྷོ་སྟོད་ཀྱི་ཟ་མ་རིང་རྒྱུད་རྫོང་། ཡོད་པ་དེ་སེ་ཁྱུང་
དབྲ་ལ་ཡོད། བཟུང་བ་དེ་སུམ་པ་གླང་གིས་བཟུང་། སྨད་གག་པ་གར་སྒོང་
ཡན་ཆད་ལ། དབྲ་བཙུན་རི་རྒྱལ་ལྷུན་པོ་འདྲ། བཀྲག་ནས་སྟག་མོ་ཉལ་བ་
482



འདྲ། མང་ནས་རྩི་ཤིང་ནགས་ཚལ་འདྲ། ཡ་བཟུང་བས་བཟུང་ན་དབྲ་ཆུང་
བཙུན། བཙུན་ནས་བཟང་ས་བཟུང་བ་མིན། ས་དྲིན་མི་ལ་ཆེ་བ་མིན། མི་
དྲིན་ས་ལ་ཆེ་བ་ཡིན། མང་སྣ་དབྲ་ལ་མ་འགྲན་ཞིག དབྲ་བརྒྱུད་ཨ་ཕོ་ཞང་
དཀར་ལ། བུ་ཚ་བོ་སྟོང་ཕྱེད་ལྔ་བརྒྱ་ཡོད། ཕྱུག་པོ་དབྲ་ལ་མ་འགྲན་ཞིག
དབྲ་ཁྱུང་ཉི་མ་རྒྱལ་མཚན་ལ། བོད་མི་ལ་མེད་པའི་ནོར་བཞི་ཡོད། དགུང་
སྔོན་པོ་ཆག་པའི་དུམ་བུ་ཡོད། བསྐལ་པ་བཟང་པོའི་ནས་འབྲུ་ཡོད། ལྡང་
དབྱེ་མོ་ཐེམ་ཕྲོམ་སླག་པ་ཡོད། གཉན་པོ་ཁྱུང་གི་མཆུ་སྡེར་ཡོད། དེ་སེ་ཁྱུང་
དབྲའི་མཚར་གཏམ་ཡིན། །
ཡང་ཆེ་དགུའི་ཞལ་ནས་འདི་སྐད་གསུངས། ད་འགྲུ་དཔའ་གཡེར་ཅན་
དེ་འདི་འདྲ་གཅིག་ཡིན། འགྲུ་རྗེ་ལྷ་དབང་ཐོད་དཀར་དེས། ཞང་པོ་གཉན་
ལ་ཕ་དམག་དྲངས། ལེ་ལན་ནག་པོ་བདུད་ལ་བླང་། བདུད་མཁར་ཕྱ་ར་ཕྱེ་
རྫོང་ཕབས། བདུད་ཀྱི་མི་ནག་གསུས་ཆེན་བསད། བདུད་ཁྱི་ངམ་སྟག་སྐྱ་བོ་
བསད། བདུད་རྗེ་ལག་རིང་བཙོན་དུ་བཟུང་། འགྲུ་རྗེ་ལྷ་དབང་ཐོད་དཀར་
ལ། བུ་ དགུ་ཡོད་པ་ཅི་འདྲ་ཤེས། མནའ་མ་ཕྱུ་ ཟ་ཁབ་ཏུ་བཞེས་པ་ལ།
གནམ་ཐེལ་དཀར་པོ་དང་། ས་ཐེལ་ཁྲ་བོ་གཉིས་སྲིད། ད་ཁྲི་ཟི་འབྲུ་ཡི་གདུང་
བརྒྱུད་ལ། ཨ་ལྕག་འགྲུ་ལ་ཆེ་དྲུག་ཡོད། ཚེ་དྲུག་ཕག་ན་བཙུན་དྲུག་ཡོད།
འགྲུ་རྭ་ཅོ་ཅན་ལ་བཅོ་བརྒྱད་ཡོད། འགྲུ་རྗེ་དཀར་པོའི་གདུང་བརྒྱུད་ཡིན།
བྷེ་ཇིར་མང་ཐང་པོའི་རྒྱལ་ས་བཟུང་། དེ་གདན་ས་མི་ལ་མ་ཤོར་བ། ས་ཐེལ་
ཁྲ་བོའི་བརྒྱུད་པ་ལ། ཤར་ན་འགར་དང་རོང་པོ་གཉིས། སྒ་དང་ཀྱུར་གཉིས་
དང་བཞི། ཤར་མི་འགྱུར་གྱི་སྒྲོན་མེ་བཀྱག་མི་ཡིན། ཁྲོམ་དང་སྤུ་གུར་བླ་བདེ་
གསུམ། རྒྱ་དཀར་པོ་སྤྱི་བོས་བསྟེན་མི་ཡིན། མོ་ཏྲི་སེ་རྒྱུ་ངོ་གྲོ་གསུམ། རྒྱ་
ནག་པོའི་ཁ་གནོན་བྱེད་མི་ཡིན། དབྱལ་དང་གཟེ་འདུ་རི་ཐོག་གསུམ། ལྷོ་
བལ་རྡོག་པས་གནོན་མི་ཡིན། ལྷོ་བལ་ཀྱི་འགལ་བ་བཅུ་གཉིས་ཡིན། སྟོད་ན་
483



ཅུར་དང་རི་ཐོག་གཉིས། བར་ན་རོང་པོ་དོ་ཁོང་གཉིས། སྨད་ན་བྲག་ཤི་ངད་
ཉག་བྲེ་གཉིས། དེ་འགྲུ་བཙུན་པོ་ནང་གི་ཡང་བཙུན་ཡིན། ད་འབྲུ་བྱས་པ་
ཅན་ཅིག་ཡོད་པ་དེ། འགྲུ་རྗེ་དཀར་པོའི་བུ་ཚ་ཡིན། འདུག་ས་ས་རང་དབུས་
ན་འདུག འགྲུ་ནུས་མཐུ་ཅན་ཅིག་ཡོད་པ་དེ། ཁ་བ་དཀར་པོའི་བུ་ཚ་ཡིས།
འདུག་ས་རི་ནག་ཞོལ་ན་འདུག འགྲུ་རྐྱེན་པོ་གཅིག་ཡོད་པ་དེ་ཉག་བྲེ་ཡིན།
འདུག་ས་འོ་རྔུའི་མདོ་ན་འདུག འགྲུ་འཕན་པོ་གཅིག་ཡོད་པ་དེ། ན་རིང་
དང་སྒོམ་རིང་ཡིན། འདུག་ས་ཤར་ཟླའི་འགམ་ན་འདུག འགྲུ་དཔའ་བོ་ཅིག་
ཡོད་པ་དེ་རོང་པོ་ཡིན། འདུག་ས་ ཤར་ཁོག་རང་ན་འདུག འགྲུ་ཕྱུག་པོ་
གཅིག་ཡོད་པ་དེ། བརྟན་པོ་ཅུར་གྱི་བུ་ཚ་ཡིན། འདུག་ས་གུ་ཡུང་སྒོ་ན་འདུག
ད་འགྲུ་མི་འགྱུར་ ཐར་པའི་ གནས་བརྒྱུད་ཡོད། མཁས་པའི་རྩིས་ན་བཅུ་
གཉིས་ཡོད། འགྲུ་རྗེ་དཀར་པོ་འགྲུ་ཅིག་ཡིན། གཙང་ས་སྐྱ་མི་འགྱུར་གནས་
གཅིག་ཡིན། རྐོ་བོ་ དཀར་པོ་འགྲུ་ གཅིག་ཡིན། དབུས་ས་རང་མི་འགྱུར་
གནས་གཅིག་ཡིན། རྙི་བ་དཀར་པོ་འགྲུ་གཅིག་ཡིན། ལྷོ་བྲག་མི་འགྱུར་
གནས་གཅིག་ཡིན། སྐྱུ་ར་དཀར་པོ་འགྲུ་གཅིག་ཡིན། བྲག་རྩ་མི་འགྱུར་
གནས་གཅིག་ཡིན། དྲེའོ་ དཀར་པོ་འགྲུ་ གཅིག་ཡིན། མ་ཉལ་མི་འགྱུར་
གནས་གཅིག་ཡིན། ངོ་ཁྲོ་དཀར་པོ་འགྲུ་གཅིག་ཡིན། ཀི་ཏི་མི་འགྱུར་གནས་
གཅིག་ཡིན། རོང་པོ་ དཀར་པོ་འགྲུ་ གཅིག་ཡིན། ཤ་བང་རིམ་མི་འགྱུར་
གནས་གཅིག་ཡིན། གཅུར་ཡ་དཀར་པོ་འགྲུ་གཅིག་ཡིན། གང་རྒོ་མི་འགྱུར་
གནས་གཅིག་ཡིན། རི་ཐོག་དཀར་པོ་འགྲུ་གཅིག་ཡིན། ཟླ་རྒྱལ་ངང་མ་མི་
འགྱུར་གནས་གཅིག་ཡིན། ག་ཟི་དཀར་པོ་འགྲུ་གཅིག་ཡིན། ཁང་དམར་
སྟག་ཐང་མི་འགྱུར་གནས་གཅིག་ཡིན། ཉག་བྲེ་དཀར་པོ་འགྲུ་གཅིག་ཡིན།
འོ་རྡུ་མི་འགྱུར་གནས་ཅིག་ཡིན། དེ་འགྲུ་དར་བའི་གནས་ཆེན་བཅུ་གཉིས་
ཡིན། གཙང་ལ་ཕོ་ཁྲོམ་མན་ཆད་དང་། ཀམ་པའི་རྨ་སྒང་ཡན་ཆད་ལ། ད་
484



k
འགྲུ་ཆེ་ནས་རི་བོ་བརྩེགས་པ་འདྲ། བཙུན་ནས་ཟ་འོག་རྐྱང་པ་འདྲ། མང་
ནས་གནམ་གྱི་སྐར་མ་འདྲ། འགྲུ་སྟོད་བལྟས་དབུ་ནག་གི་སྤྱི་རྗེ་བྱེད། བར་
མ་ལྷ་མགོ་དགུང་དང་མཉམ། སྨད་བལྟས་ས་མཐའ་སྒྲོགས་སུ་བཅུག ས་སོ་
ཁ་བཟུང་ནས་འགྲུ་ཆུང་དཔའ། དེ་དཔའ་ནས་སོ་ཁ་བཟུང་བ་མིན། ས་དྲིན་
མི་ལ་ཆེ་བ་མིན། མི་དྲིན་ས་ལ་ཆེ་བ་ཡིན། ད་འགྲུ་མར་འདེད་མར་གྱི་ཟོར་སྣ་
དེ། རྒྱ་བོད་གཉིས་ཀྱི་སོ་མཚམས་ན། འགྲུ་དོམ་ཟལ་མོ་སྐད་ཀྱིས་ཕྱུག སྐད་
རིགས་མི་འགྱུར་དགུ་འགྱུར་ཤེས། སྐད་ཀུན་ཤེས་ཀྱི་གོང་ཐང་གསེར་བས་ཆེ།
ས་དེ་བས་མིན་ན་བོད་མི་འདུག འགྲུ་ཕར་འདེད་ཕར་གྱི་ཟོར་སྣ་དེ། འགྲུ་རྗེ་
དཀར་པོའི་བུ་ཚ་ཡིན། དབུས་སུ་རང་གི་གསེར་ཁང་བཟུང་། འགྲུ་ཕར་
འདེད་ཕར་གྱི་ཟོར་སྣ་དེ། ཤར་རྨ་གཉན་སྤོམ་རའི་ཞོལ་ན་འདུག འགྲུ་མི་སྣ་
མང་པོ་འདྲེས་ནས་ཡོད། མང་བ་དེ་རོང་པོ་སྒ་སྒོ་མང་། ལྷ་ཁྲོམ་གྱི་ལྷ་ངོ་སྤུ་
གདོང་བཟུང་། དུད་འབུམ་ཚོ་གསུམ་གྱི་ཆོན་ཐག་སྦྲེལ། ཕུ་ན་རྣལ་འབྱོར་གྱི་
དགོན་པ་བདེ། བར་ན་དབུ་ནག་གིས་བལ་ལུག་སྐྱོང་། མདའ་ན་སྙན་པི་
འདུང་སྐད་ཉན། དེ་ཨ་ལྕག་འགྲུའི་གཏམ་མཚར་ཡིན། །
ད་སྒ་ཡིག་ཚང་ཅན་དེ་འདི་འདྲ་ཅིག་ཡིན། དམུ་ཚ་སྒ་ལ་བུ་དགུ་ཡོད།
དམུ་ཚ་སྒ་ཡི་བུ་དགུ་དེ། སྤས་དང་སྦས་དང་རྩེ་ཕྲོམ་གསུམ། གྲོ་རྡོ་དེ་རྐྱེ་ནག་
ནར་དྲུག མགོ་བོ་མགོ་ཡག་ཅོག་ཕྲུག་དགུ དེ་དམུ་ཚ་སྒ་ལ་བུ་དགུ་ཡིན།
དམུ་ཚ་སྒ་ལ་ཆེ་དྲུག་ཡོད། སྟོད་ན་ཐོད་རུ་གླང་རུ་གཉིས། བར་ན་ཐེ་ཀག་ནེ་
ཀག་གཉིས། སྨད་ན་སྦས་དང་རྩེ་ཕྲོམ་གཉིས། དེ་དམུ་ཚ་སྒ་ཡི་ཆེ་དྲུག་ཡིན།
ཆེ་དྲུག་ཕག་ན་བཙུན་དྲུག་ཡོད། རྡ་ཐུ་ལ་ཡུལ་ས་དང་འབྲོག་ས་གཉིས། རྩེ་
ཕྲོམ་ལ་གཞིས་དང་བྱེས་ས་གཉིས། དབས་ལ་ཆེ་སྐོར་དང་ཆུང་སྐོར་གཉིས།
དེ་ཆེ་བཙུན་སྤེལ་མ་བཅུ་གཉིས་ཡིན། སྒ་བྱ་ཅན་ཁྲ་ཅན་སྟོད་ན་ཡོད། བྱ་རྗེ
སྤན་ཐོག་སྟོད་ན་ཡོད། ཐེ་ཀེག་ནེ་ཀེག་སྟོད་ན་ཡོད། ཐོད་རུ་གླང་རུ་སྟོད་ན་
485



ཡོད། སྒྲ་རྒྱལ་འཇོག་ཅེས་བྱ་བ་དེ། རྒྱ་ལྷང་ལྷང་འབར་བའི་ཟམ་སོ་ན། ཨ་
ཡིག་འབྲུ་གཅིག་གིས་ཤན་ཕྲག་ཕྱེས། འབྲི་ཆུ་སེར་མོའི་ཁུག་སོ་ན། མི་གཅིག་
གི་སྐེ་རྒྱུད་ལ་དུད། དུད་འབུམ་ཚོ་བཞི་བཅུ་ཞེ་གཉིས་འགྲིགས། ས་མདོ་ཤག་
བཟུང་ནས་སྒ་ཆུང་བཙུན། དེ་བཙུན་ནས་ས་མདོ་བཟུང་བ་མིན། ས་དྲིན་མི་
ལ་ཆེ་བ་མིན། མི་དྲིན་ས་ལ་ཆེ་བ་ཡིན། སྟོད་གསེར་རྫོང་གཡུ་རྩེ་མན་ཆད་
དང་། སྨད་ལྷ་བྲག་གཡུ་རྩེ་ཡན་ཆད་ལ། སྒ་བཙུན་ནས་སེང་གེ་འགྱིང་བ་འདྲ།
ཆེ་ནས་རི་བོ་བརྩེགས་པ་འདྲ། མང་ནས་གནམ་ནང་སྐར་མ་འདྲ། འཕེལ་
ནས་རྩི་ཤིང་ནགས་ཚལ་འདྲ། དེ་དམུ་ཚ་སྒ་ཡི་མཚར་གཏམ་ཡིན། །
ད་ལྡོང་ཚེ་རྒྱུད་ཅན་གྱིས་འདི་སྐད་ཟེར། ང་ས་མཐའ་ཅི་སྙད་ལྡོང་གིས་
མང་། དེ་མིན་ན་ཨེ་ཡོང་ཡང་མི་ཤེས་ཏེ། ས་དང་ལྷན་གཅིག་སྐྱེས་པ་ལྡོང་
གིས་མང་། དེ་མི་དྲིན་ས་ལ་ཆེ་བ་ཡིན། ས་དྲིན་མི་ལ་ཆེ་བ་མིན། དབྲ་མང་
སྣ་ཅན་གྱིས་འདི་སྐད་ཟེར། ངས་ས་བཟང་བཟུང་ནས་དབྲ་ཀུན་བཙུན།
བཙུན་ནས་བཟང་ས་བཟུང་བ་ཡིན། མི་དྲིན་ས་ལ་ཆེ་བ་ཡིན། ས་དྲིན་མི་ལ་
ཆེ་བ་མིན། འབྲུ་དཔའ་གཡེར་ཅན་གྱིས་འདི་སྐད་ཟེར། ངས་སོ་ཁ་བཟུང་
ནས་འགྲུ་ཀུན་དཔའ། དཔའ་ནས་སོ་ཁ་བཟུང་བ་ཡིན། མི་དྲིན་ས་ལ་ཆེ་བ་ཡི་
ན། ས་དྲིན་མི་ལ་ཆེ་བ་མིན། སྒ་ཡིག་ཚང་ཅན་གྱིས་འདི་སྐད་ཟེར། ངས་
མདོ་ཤག་བཟུང་ནས་སྒ་ཀུན་ཕྱུགཕྱུག་ནས་མདོ་ཤག་བཟུང་བ་ཡིན། མི་དྲིན་
ས་ཆེ་བ་ཡིན། ས་དྲིན་མི་ལ་ཆེ་བ་མིན།
ད་ས་བཅད་ཡུལ་བགོས་འདི་ལྟར་ཡིན། སྟོད་མངའ་རིས་སྐོར་གསུམ་
བོན་གྱི་གླིང་། བོན་ལ་ཁྱུང་པོ་རྒོད་ཚང་མང་། རིག་པའི་གནས་ལྔ་ཀུན་ལ་
མཁས། རིག་པའི་གནས་ལྔ་མ་ཤེས་ན། དབང་པོ་སྒོ་ལྔ་ཀུན་ལ་དོད། མགོ་
ཐོག་བྱ་འཕྲུ་དངུལ་ལ་བྱས། བྱ་འཕྲུ་དངུལ་ལ་མ་བྱས་ན། ལྕགས་ཀྱི་བྱ་འཕྲུ་
ཀུན་གྱིས་ཐོན། ལྷ་ཁང་གྱོ་མོ་གསེར་ལ་བྱས། གྱོ་མོ་གསེར་ལ་མ་བྱས་ན།
486



འཇིམ་པའི་གྱོ་མོ་ཀུན་གྱིས་ཐོན། བཀའ་འགྱུར་གསེར་གྱི་ཡི་གེར་བྲིས། རྒྱ་
ཤོག་གསེར་གྱིས་མཁྲིས་ན། དུག་ཤོག་དྲག་རིས་ཀུན་གྱིས་ཐོན། དེ་བས་བོན་
གཤེན་མངའ་ཐང་ཆེ། བར་དབུས་གཙང་རུ་བཞི་བོན་གྱི་གླིང་། ཆོས་ལ་ཇོ་བོ་
མར་པ་མཁས། ཆོས་རྒྱུད་སྡེ་བཞི་པོ་ཀུན་ལ་བཤད། རྒྱུད་སྡེ་བཞི་པོ་མ་ཤེས་
ན། མ་ནི་པད་མེ་ཀུན་གྱིས་འདོན། ཆོས་མང་པོ་རྒྱ་གར་ཡུལ་ནས་བླང་། རྒྱ་
གར་ཡུལ་ནས་མ་བླང་ན། བོད་ཡུལ་གནས་སྐོར་ཀུན་གྱིས་བྱེད། རྒྱ་གར་ཡུལ་
དུ་སྟོབས་ཀྱིས་བྱོན། རྫུ་འཕྲུལ་ཞབས་དང་མ་ལྡན་ན། གོམ་པ་སྤོ་ནས་ཀུན་
ཀྱང་འགྲོ། དེ་བས་མར་པ་བཀའ་དྲིན་ཆེ སྨད་ན་མདོ་གམ་སྣམ་གསུམ་ཡོད།
སྣམ་གསུམ་ས་ལ་སྒང་དྲུག་ཡོད། སྒང་དྲུག་བཟུང་བའི་བཅུ་དྲུག་ཡོད། ལྷོ་ཚ་
བ་སྒང་ལ་བཅུད་བཞི་ཡོད། སྐྱང་དང་གླང་དང་ལྡང་དང་གསུམ། འབྲི་གཡོས་
བཟུང་བའི་ལོ་ཕྲོ་བཞི། དེ་ཚ་བ་སྒང་གི་བཅུད་བཞི་ཡིན། སྐྱང་ངང་མ་སྒང་ལ་
བཅུད་བཞི་ཡོད། བྷེ་དང་ཞང་ཞང་བག་ཤ་གསུམ། ངང་ཡག་བཟུང་བའི་སེར་
ཚ་བཞི། དེ་ངང་མ་སྒང་གི་བཅུད་བཞི་ཡིན། ཁྲོམ་དང་ཁྲོམ་ཆ་སེ་འཛིན་
གསུམ། སྒང་ཆུ་བཟུང་བའི་ཁྲོམ་དང་བཞི། དེ་བུ་འབོར་སྒང་གི་བཅུད་བཞི་
ཡིན། (འདི་ནས་ཚིགས་བཅད་གཉིས་ཙམ་ཆད་པ་འདྲ་)རབ་སྟོང་ཚར་སྒང་
གི་བཅུད་བཞི་ཡིན། སྐྱ་བཀྲ་སྒང་ལ་བཅུད་བཞི་ཡོད། སྐྱང་དང་འུ་སི་མི་སུ་
གསུམ། ཙོང་ཁ་བཟུང་བའི་བེ་རི་བཞི། སྐྱ་བཀྲ་སྒང་གི་བཅུད་བཞི་ཡིན།
སྨར་ཁམས་སྒང་ལ་བཅུད་བཞི་ཡོད། ཡག་དང་ལེ་དང་ཉག་བྲེ་གསུམ། སྨར་
ཤོད་བཟུང་བའི་ལྷ་འདུ་བཞི། དེ་སྨར་ཁམས་སྒང་གི་བཅུད་བཞི་ཡིན། དེ་
སྒང་དྲུག་བཟུང་བའི་བཅུ་དྲུག་ཡིན། སྔོན་མྱེས་དམུ་རྒྱལ་ཕྱུག་པོ་དེ། དམུ་རི་
སྨུག་པོའི་རྩེ་ལ་བབས། འགྲོ་བའི་མགོན་དུ་གྱུར། རྒྱལ་པོ་བྱ་རྒོད་འདྲ་བ་
གཅིགརྡོ་རྗེ་གདན་གྱི་ས་ལ་བབས། བོད་དབུ་ནག་འབྲས་དྲུག་བཞིན་གཅིག་
ཏེ། སྒང་ལྔ་ཆུ་དྲུག་ས་ལ་སྨིན། སྲ་རི་བོ་དེ་སོག་ཆུའི་འགྲམ་ན་འདུག འཇང་
487



སྨུག་པོ་ས་དམ་སྟེང་ན་འདུག མོན་དིང་རི་སྦ་སྙུག་གསེབ་ན་འདུག བལ་པོ་
གཟི་མཆོང་གི་གླིང་ན་འདུག ཁ་ཆེ་མཚོའི་གདན་ལ་འདུག ད་བོད་མི་མིན་
རྣམས་ཀྱིས་ས་བགོས་པ། བེ་རི་མདོ་རི་སློག་ཀྱ་གསུམ། ཙོང་ཁ་བཟུང་བའི་མི་
གསུམ་ཡིན། ཟི་ན་ཟི་འདུ་མར་ཝེར་གསུམ། ཐབས་ཀྱིས་ཆེ་བའི་མི་གསུམ་
ཡིན། བེ་རི་རོང་པོ་ཁྱུང་པོ་གསུམ། གྲགས་པ་ཅན་གྱི་མི་གསུམ་ཡིན། ཅེས་
རྒྱལ་པོ་ཁྲི་སྲོང་ལྡེ་བཙན་གྱིས། དཔོན་བློན་བཅུ་གཉིས་ཀྱི་ཆེ་བ་དང་། གླིང་
བཞིའི་ཆགས་ལུགས་དང་། ཕྱི་རབས་ཀྱི་སེམས་ཅན་མ་གོ་བ་རྣམས་ལ་གོ་བར་
སྟོན་པའི་ཆེད་དུ། བོད་ཀྱི་དབུ་ནག་མིའུ་འདྲ་ཆགས་སྟོན་པ་རྫོགས་སོ། །
(དཔེ་གཉིས་གསུམ་ལ་མ་དཔེ་བྱས་སོ། །）
གསུམ་པ། མུ་ཡེ་པྲ་ཕུད་ཕྱའི་མཐར་ཐུག་བཞུགས་སོ།
མུ་ཡེ་ཁྲ་ཕུད་གཡང་གསས་ཕྱ་གཉན་བཞི། གསས་ཆེན་རིགས་ལྔ་ནརོ་
ལྷ་མཆེད་ལྔ་དང་། གཡང་གི་ལྷ་མོ་རྣམས་ལ་ཕྱག་འཚལ་ལོ། དང་པོ་ཕྱའི་
འབྲང་རྒྱས་ནི། རྩ་བ་ཟླུམ་པོ་གྲུ་བཞིའི་ཁར། གྲུ་བཞི་མཁར་ཐབས་ཉི་ཐོག་
སྟེང་དུ་རིན་ཆེན་འབར་བ་བྱ། མཁར་ཐབས་འོག་མ་གྲུ་བཞི་བཞིས་སྐོར། རྩེ་
ལ་ཉི་ཟླ་རིན་ཆེན་འབར་བས་མཚོན། ཕྱའི་རྫས་རྣམས་གཞུང་ལས་འབྱུང་བ་
བཞིན་དུ་སོགལ་འདི་སྐད་དོ། བསོ། གནའ་སྔ་སྲིད་པའི་དང་པོ་ལ། ཞེ་སྔ་
བསྐལ་པའི་ཐོག་མ་ལ། ཅི་ཡང་མེད་པའི་སྟོང་པ་ལས། ཅི་ཡང་མཁྱེན་པའི་
འོད་ཅིག་བྱུང་། འོད་དེ་རབ་ཏུ་རྒྱས་པ་ལས། ཡེ་ཤེས་ལྷ་ཡི་ཐུགས་རྗེ་དང་།
སྤྱི་མཐུན་སེམས་ཅན་བསོད་ནམས་ལས། ཕྱི་ནང་སྣོད་བཅུད་འཇིག་རྟེན་
ཆགས། ནམ་མཁའ་སྟོང་བའི་དབྱིངས་ཉིད་ལ། རླུང་མེ་ཆུ་ས་རི་མཚོ་གླིང་།
གླིང་བཞི་གླིང་ཕྲན་བརྒྱད་དུ་ཆགས། འབྱུང་བ་ལྔའི་རྒྱུ་ལས་སྲིད། དེ་ལས་
488



བཅུད་ཀྱི་སེམས་ཅན་སྲིད། ལྷ་གར་རྟེན་གསུམ་དང་། མི་སྨྲ་གཤེན་དང་
གསུམ། དམུ་བདུད་བཙན་དང་གསུམ། འདྲེ་སྲིན་བྱུར་དང་གསུམ་དུ་སྲིད།
མ་སྲིད་དགུ་སྲིད་ན། སྲིད་པས་སྲིད་ལ་སྐོས་པས་བསྐོས། དུས་དང་སྲིད་པ་དེ་
ཙམ་ན། ཡུལ་ནི་ཕ་ཡུལ་སྣང་ལྡན་ན། མཁར་ནི་རིན་ཆེན་མཛེས་པ་ན། ཡེ་
སྲིད་ཕྱ་ཡི་རྒྱལ་པོ་ཡིས། སྲིད་པའི་ཕྱ་གསས་ཀུན་བསྡུས་ནས། ཕྱ་ཚེ་ཡབ་ལྷ་
བདལ་དྲུག་ལ། གཡུང་དྲུང་ཕྱའི་གཞི་མེད་ནས། འདི་ལ་ཉེས་སྐྱོན་ཅི་ལྟར་
འཆིས། སྲིད་པ་སངས་པོས་ལུང་སྩོལ་ཅིགདེ་སྐད་ཙམ་ཞིག་ཞུས་པ་དང་།
སྲིད་པ་སངས་པོས་བཀའ་སྩལ་བ། སྲིད་པའི་ ཕྱ་ གསས་ཀུན་གསོན་དང་།
སྲིད་པ་ཡབ་ལྷ་བདལ་དྲུག་ནི། སྲིད་སྐོས་ཕྱུ་དང་གསུམ་གྱི་ཡབ། སྲིད་པ་ཡབ་
ལྷ་དེ་ལགས་ན། དེ་ལ་ཕྱ་གཞི་མེད་པ་དེ། ངམ་འདྲེ་ནག་པོའི་ཆོ་འཕྲུལ་གྱིས།
སྲིད་པའི་ལྷ་ལྔ་གནམ་དུ་འཕངས། ལྷ་འཕངས་ཤུལ་དུ་བདུད་ཞུགས་པས།
བཀྲག་དང་གཟི་མདངས་གཉིས་སུ་ཉམས། མི་ལ་ཕྱི་མེད་ན་ཚ་མང་། ནོར་ལ་
གཡང་མེད་གོད་ཁ་སྡང་། ཟས་ལ་བཅུད་མེད་བུད་འཐོར་མང་། དེ་ནི་ཕྱ་གཞི་
མེད་པའི་ སྐྱོན་ ལགས་ པས། དང་ པོ་ གཡུང་ དྲུང་ ཕྱ་ ལ་ གཞི་ ཞིག་ འཚལ།
གཡང་གསས་རྣམས་ལ་རྟེན་ཅིག་འཚལ་ དེ་ལ་ ཕྱ་གཞི་ཚོལ་བ་སུས་ནུས་
གསུངས། ཕ་དེ་འོད་དེ་གུང་རྒྱལ་ལགས། མ་ནི་ཕྱུ་ལྕམ་ལོ་མའི་སྲས། བུ་ནི་
ལྷ་སྲས་སྒམ་པོ་ཡིན། ལྷ་སྲས་སྒམ་པོའི་ཞལ་ན་རེ། ཕྱ་གཞི་ཚོལ་དུ་བདག་འགྲོ་
གསུངས། རིག་པ་སེམས་ཀྱི་མི་ཕོ་དེས། ཅང་ཤེས་ཡིད་ཀྱི་རྟ་ལ་ཞོན། ཐབས་
ཀྱི་ཞགས་པ་ལག་ཏུ་ཐོགས། ཤེས་རབ་མཚོན་ཆའི་རལ་གྲི་བཏགས། རི་རབ་
ལྷུན་པོའི་རྩེ་ལ་བྱོན། སུམ་ཅུ་རྩ་གསུམ་མཁར་ནང་དུ། གནམ་ཕྱི་གུང་རྒྱལ་
དྲུང་དུ་ཕྱིན། སྲིད་པ་ལྷའི་བོན་པོ་ལ། གཡུང་དྲུང་ཕྱིའི་གཞི་མེད་བས། ཕྱི་
གཞི་ཚོལ་དུ་བཏང་པ་ལགས། སྲིད་པའི་ལྷ་མོས་ལུང་སྩལ་ཞིགདེ་སྐད་ཙམ་
ཞིག་ཞུས་པ་དང་། གནམ་ཕྱི་གུང་རྒྱལ་ཞལ་ན་རེ། རི་རབ་འདིའི་བྱང་ཕྱོགས་
489
༨



ན། གཡུ་མཚོ་མེར་བའི་དཀྱིལ་ཤེད་ན། གཡུང་དྲུང་བྲག་གུ་ཟུར་བཞི་ཡོད།
གཡུང་དྲུང་བྲག་གུའི་སྟེང་ཤེད་ན། ཕ་ནི་གནམ་ཤ་རུ་རིང་ཡིན། མ་ནི་དམུ་ཤ་
ཡུ་མོ་ཡིན། ཡབ་ཡུམ་དེ་གཉིས་སྤྲུལ་པའི་སྲས། དུང་ཤ་ཤེལ་རུ་ཅན་ཅིག་ཡོད།
གཡུང་དྲུང་ཕྱ་གཞི་དེ་ལ་གྱིས། དེ་སྐད་ངེས་པའི་ལུང་བསྟན་ནས། གཡུང་
དྲུང་ཕྱུ་སྲས་སྒམ་པོ་དེ། ཅང་ཤེས་ཡིད་ཀྱི་རྟ་ལ་ཞོན། གཡུང་དྲུང་བྲག་གུའི་
སྟེང་དུ་ཕྱིན། དུང་ཤ་ཤེལ་རུ་ཅིག་དང་མཇལ། ལྷ་སྲས་སྒམ་པོས་འདི་སྐད་
ཞུས། དུང་ཤ་ཤེལ་གྱི་རྭ་ཅོ་ཅན། མཚོ་བྲག་ཤ་བ་ཅི་ལྟར་དགྱས། ཕ་ནི་སུ་ལ་
མ་ནི་གང་། ཁྱེད་རང་ཅང་ཤེས་གང་གི་རིགས། ཤ་བས་བདག་ལ་བཤད་དུ་
གསོལ། དེ་སྐད་ཙམ་ཞིག་ཞུས་པ་དང་། ཤ་བས་མི་སྐད་ལྷངས་ཀྱིས་སྨྲས། ཕ་
ནི་གནམ་ཤ་རུ་རིང་ཡིན། གནམ་ཤ་རུ་རིང་བྱ་བ་དེ། གནམ་ལྷ་དཀར་པོའི་
སྤྲུལ་པ་ཡིན། མ་ནི་དམུ་ཤ་ཡུ་མོ་ཡིན། དམུ་ཤ་ཡུ་མོ་བྱ་བ་དེ། དམུ་བཙན་
རྒྱལ་མོའི་སྤྲུལ་པ་ཡིན། ང་རང་དུང་ཤ་ཤེལ་རུ་ཡིན། ལྷ་མཚོ་དམུ་དྲག་བླ་རི་བླ་
མཚོ་ལགས། རིག་པ་སེམས་ཀྱི་མི་ཕོ་ཁྱེད། ཅང་ཤེས་ཡིད་ཀྱི་རྟ་ལ་ཞོན། གར་
འགྲོ་གར་གནས་སུ་ལ་དོན། དེ་སྐད་ཤ་བས་ལུས་པ་དང་། ཕྱྭ་སྲས་སྒམ་པོའི་
ཞལ་ན་རེ། དུང་ཤ་ཤེལ་རུ་ཚུར་གསོན་དང་། ཡུལ་ནི་ཕྱི་ཡུལ་སྟེང་འབྲང་ན།
ཕྱྭ་རྗེ་ཡབ་ལྷ་བདལ་དྲུག་ལ། ཕྱ་དང་གཡང་གི་གཞི་མེད་པས། གནམ་ཕྱི་གུང་
རྒྱལ་ལུང་བསྟན་ནས། བདག་ནི་ཕྱ་གཞི་ཚོལ་དུ་བཏང་པ་ལགས། ཡ་མཚན་
སྤྲུལ་པའི་ཤ་བ་ཁྱེད། ཕྱ་དང་གཡང་ལ་ད་གཤེགས་འཚལ། དེ་སྐད་ཙམ་ཞིག་
ཞུས་པ་དང་། ཤ་བ་དེ་ཡི་ཞལ་ན་རེ། ཕྲ་སྲས་སྒམ་པོ་ཚུར་གསོན་དང་།
དགུང་ལ་ཉི་ཟླ་གནས་པ་དེ། ཉི་ཟླ་དགུང་དང་བྲལ་བས་ན། སེམས་ཅན་མུན་
པས་གཡོག་པར་འཆིས། ཉ་སྲམ་མཚོ་ལ་གནས་པ་དེ། མཚོ་དང་བྲལ་ན་དེ་
ཡིས་འཆི། བྲག་ལ་ཤ་བ་གནས་པ་དེ། ཤ་བ་བྲག་དང་བྲལ་ན་འཆི། རིག་པ་
སེམས་ཀྱི་མི་ཕོ་ཁྱེད། བདག་ལ་དེ་སྐད་མ་གསུང་ཞིགདེ་སྐད་ཤ་བས་ཞུས་པ་ད་
49()



ང་། ཕྱ་སྲས་སྒམ་པོས་ཡང་གསུངས་པ། དུང་ཤ་དཀར་པོ་ཚུར་གསོན་དང་།
ཡོན་ཏན་ཀུན་འཚོགས་ཤ་བ་བྱེད། མགོ་ལ་ཤེལ་གྱི་རྭ་ཅོ་ལ། རྩེ་མོ་ལྔ་རུ་གྱེས་
པ་ནི། གསས་རྗེ་རིགས་ལྔ་གནས་པའི་དོན། སྤྱི་གཙུག་ནོར་བུ་འཁྱིལ་པ་ནི།
མུ་ཡེ་པྲ་ཕུད་གནས་པའི་དོན། ཟེ་སོགས་ལྷའི་མདུན་ས་ལ། ནོར་ལྷ་མཆེད་ལྔ་
གནས་པའི་དོན། ཤ་བས་མི་སྐད་སྨྲ་བ་ནི། ལྷ་མི་འཕྲིན་པ་བྱེད་པའི་དོན།
སྐུ་མདོག་དཀར་པོ་དུང་ལས་གསལ། བག་ཆགས་སྒྲིབ་པ་བྱང་པའི་དོན།
རྨིག་བཞི་ནག་པོ་ལྕགས་ལ་བྱས། བདུད་ཀྱི་བཞི་སྐྱེམ་པའི་དོན། ཟས་སུ་སྨན་
གྱི་ལོ་འདབ་ཟ། འདུ་བའི་ནད་ལས་གྲོལ་བས་དོན། དེ་ལྟར་ཡོན་ཏན་ཀུན་
ཚང་པས། མིའི་ཕྱ་ལ་དེ་གཤེགས་འཚལ། དེ་སྐད་ཙམ་ཞིག་གསུངས་པ་དང་།
ཤ་བ་དེ་ཡིས་ཡང་ཞུས་པ། ལྷ་སྲས་སྒམ་པོ་ཚུར་གསོན་དང་། དུང་ཤ་དཀར་པོ་
བདག་ཉིད་ནི། དུག་ལྔ་རྩད་ནས་མ་ཆོད་པས། མགོ་ལ་ཤེལ་གྱི་རྭ་ཅོ་རྒྱས།
སྨྲ་བསམ་རང་དབང་མ་ཐོབ་པས། ཤ་བས་མི་ཚིག་འཁྲུལ་པ་སྨྲ། ལུས་ཀྱི་སྒྲིབ་
པ་མ་བྱུང་བས། རྒྱུ་མ་སྨིན་སྒྲིབ་ཤ་བའི་ལུས། འདུ་བའི་ནད་ལས་མ་གྲོལ་
བས། ཟས་སུ་སྨན་གྱི་ལོ་འདབ་བཟའ། དེ་ལྟར་སྤྲུལ་བའི་ཤ་བ་ང་། མིའི་ཡུལ་
དུ་མ་ཁྲིད་ཅིགགསུངས་ནས་ཤ་བ་འབྲོས་གྲབས་བྱས། ལྷ་སྲས་སྒམ་པོའི་རྫུ་
འཕྲུལ་གྱིས། ཐབས་ཀྱི་ཞགས་པ་ཕར་རྒྱབ་ཏེ། ཤུ་བ་དེའི་མགུལ་ནས་བཟུང་།
ལྷ་སྲས་སྒམ་པོས་འདི་སྐད་གསུངས། ཡོན་ཏན་ཀུན་ཚང་ཤུ་བ་ཁྱེད། ཞེ་སྡང་
མ་མཛད་བྱམས་པ་བསྐྱེད། ཞེ་སྡང་བྱམས་པར་ཀློང་གྱུར་ན། གཞན་གྱི་ཞེ་
སྡང་འབྱོངས་པ་ཡིན། གཏི་མུག་མ་མཛད་ཡེ་ཤེས་མཛོད། གཏི་མུག་ཡེ་ཤེས་
ཀློང་གྱུར་ན། གཞན་གྱི་གཏི་མུག་འབྱོངས་པ་ཡིན། ང་རྒྱལ་མ་མཛད་ཞི་བ་
མཛོད། ང་རྒྱལ་ཞི་བའི་ཀློང་གྱུར་ན། གཞན་གྱི་ང་རྒྱལ་འབྱོངས་པ་ཡིན།
ཕྲག་དོག་མ་མཛད་ཡངས་པ་མཛོད། ཕྲག་དོག་ཡངས་པའི་ཀློང་གྱུར་ན།
གཞན་གྱི་ ཕྲག་དོག་འབྱོངས་པ་ཡིན། བདག་དོན་མ་མཛད་ གཞན་དོན་
491



མཛོད། གཞན་དོན་མཐར་རུ་ཕྱིན་པ་ན། བདག་དོན་ལྷུན་གྱིས་འགྲུབ་ནས་
ཡོང་། དེ་ལ་ཤ་བས་ཡང་ཞུས་པ། རང་ཉིད་བྱམས་སེམས་མ་ལྡན་པས།
གཞན་གྱི་ཞེ་སྡང་གང་གིས་སྦྱོང་། རང་ཉིད་བྱང་སེམས་སྦྱོང་པ་ན། གཞན་གྱི་
ཞེ་སྡང་སྦྱོང་པ་ཡིན། རང་ཉིད་ཡེ་ཤེས་མ་ལྡན་པས། གཞི་གྱི་གཏི་མུག་གང་ལ་
སྦྱོང་། རང་ཉིད་ཡེ་ཤེས་མངོན་གྱུར་ན། གཞན་གྱི་གཏི་མུག་སྦྱོང་པའོ། རང་
ཉིད་ཞི་སེམས་མ་ལྡན་པས། གཞན་གྱི་ང་རྒྱལ་གང་གིས་སྦྱོང་། རང་ཉིད་ཞི་
སེམས་ལྡན་པ་ན། གཞན་གྱི་ང་རྒྱལ་སྦྱོང་པ་ཡིན། རང་ཉིད་ཡངས་པའི་
སེམས་དང་མ་ལྡན་པས། གཞན་གྱི་ཕྲག་དོག་གང་གིས་སྦྱོང་། རང་ཉིད་
ཡངས་སེམས་མཐར་ཕྱིན་ན། གཞན་གྱི་ཕྲག་དོག་སྦྱོང་པའོ། རང་ཉིད་སྦྱིན་
སེམས་མ་ལྡན་པས། གཞན་གྱི་འདོད་ཆགས་གང་གིས་སྦྱོང་། རང་ཉིད་
འདོད་ཆགས་སྦྱིན་པ་མཐར་ཕྱིན་ན། གཞན་གྱི་འདོད་ཆགས་སྦྱོང་པའོ། མ་
སྨིན་འགྲོ་དོན་བྱེད་པ་དེ། ང་འཁོར་བ་འཁྱམས་པར་མ་གཏོགས་སམ། ལྷ་
སྲས་སྒམ་པོས་ཡང་གསུངས་པ། ཤ་བའི་ལུས་ལ་ཤེས་རབ་ལྡན། སེམས་ཅན་
བུ་ལ་སེམས་རྩལ་ཆེ། གསུང་པའི་ཚིག་ལ་ཚིག་དོན་ལྡན། ནད་མུག་མཚོན་
གྱིས་གདུང་པ་ཡི། སེམས་ཅན་དེ་རྣམས་སྙིང་རྗེ་བས། གཡུང་དྲུང་ཤ་བ་མྱུར་
དུ་གཤེགས། དེ་ལ་ཤ་བས་ཡང་ཞུས་པ། བདག་གི་སེམས་ནི་འབྱུང་བ་བཞི་ལ་
རྟེན། འབྱུང་བཞི་ཕུང་པོ་ཚ་གྲང་ཆེ། ཚ་གྲང་མེད་པའི་གནས་ཅིག་འཚལ།
སེམས་ནི་འབྱུང་བ་བཞི་ལ་རྟེན། འབྱུང་བཞི་ཕུང་པོ་སྐོམ་ལྟོགས་ཆེ། སྐོམ་
ལྟོགས་མེད་པའི་ཟས་ཅིག་འཚལ། སེམས་ནི་འབྱུང་བ་བཞི་ལ་རྟེན། འབྱུང་
བཞི་ཕུང་པོ་འཇིགས་སྐྲག་ཆེ འཇིགས་སྐྲག་མེད་པའི་ཡུལ་ཅིག་འཚལ། དེ་
སྐད་ཤ་བས་ཞུས་པ་དང་། ཕྱྭ་སྲས་སྒམ་པས་ཡང་གསུངས་པ། ཕྱུ་ཡི་གཡུལ་
དུགཤེགས་ཙམ་ན། ཟས་སུ་འབྲས་ཀྱི་ལོ་ཏོག་བཟའ། སྐོམ་དུ་བར་རམ་ཉིང་
ཁུ་འཐུང། སྐོམ་ལྟོགས་གཉིས་ལ་སྨོས་ཅི་དགོས། དབང་གི་ར་བ་དགུང་དུ་
492



གནས། ཚ་གྲང་གཉིས་ལ་སྨོས་ཅི་དགོས། འགུལ་དུ་གསེར་དང་གཡུ་ཡིས་
བརྒྱན། མགོ་ལ་དར་དང་ཟབ་ཀྱིས་བརྒྱན། ལུས་ལ་མཚལ་དང་རམ་གྱིས་
བརྒྱན། ལྷ་ དང་ གསས་ཀྱི་ རྟེན་ དུ་འཛུགས། ཕྱ་ དང་ གཡང་ གི་ གཞི་རུ་
འདིངས། འཇིགས་སྐྲག་གཉིས་ལ་སྨོས་ཅི་དགོས། དེ་སྐད་ཙམ་ཞིག་གསུངས་
པ་དང་། ལྷ་སྲས་སྒམ་པོ་ཤ་བ་གཉིས། ཕྱ་ཡུལ་སྣང་ལྡན་གཡུ་རྩེར་བྱོན། ཕྱི་
མཁར་གསང་བ་རྩེ་དགུ་ན། སྲིད་པ་ཡབ་ལྷ་བདལ་དྲུག་ལ། ཕྱ་སྲས་སྒམ་པོས་
འདི་སྐད་ཞུས། གནམ་ཤ་དམུ་ཤ་གཉིས་ཀྱི་སྲས། དུང་ཤ་ཤེལ་གྱི་རྭ་ཅོ་ཅན།
གཡུང་དྲུང་ཕྱ་ཡི་གཞི་རུ་འབུལ། མི་ཕྱ་ཕྱུག་གཡང་ལེན་པར་མཛོད། བཀྲག་
དང་གཟི་མདངས་ཐེབ་པར་མཛོད། དེ་སྐད་ཙམ་ཞིག་ཞུས་པ་དང་། སྲིད་
པའི་ཡབ་ལྷ་ཐུགས་དགྱེས་ནས། གཡུང་དྲུང་དུང་ཤ་དཀར་པོ་ལ། མགོ་ལ་
དར་དང་ཟབ་ཀྱིས་བརྒྱན། མགུལ་དུ་གསེར་དང་གཡུ་ཡིས་བརྒྱན། ལུས་ལ་
མཚལ་དང་རམ་གྱིས་བརྒྱན། ཟས་སུ་འབྲས་ཀྱི་ལོ་ཏོག་སྦྱིན། སྐོམ་དུ་བུ་རམ་
ཉིང་ཁུ་སྦྱིན། དབང་གི་ར་བ་དགུང་དུ་བཞག ཞག་གསུམ་ཕྱ་རུ་སྨོན་ལམ་
བཏབ། ལག་གསུམ་མི་ཕྱ་ཕྱུག་གཡང་བཀུག ཞག་གསུམ་བཀྲག་དང་གཟི་
མདངས་བསྡུས། ཞག་དགུ་ལོན་གྱི་ཕ་རོལ་དུ། ཡབ་ལྷ་བདལ་དྲུག་རྫུ་འཕྲུལ་
དང་། གཡུང་དྲུང་ཤ་བས་སྤྲུལ་པ་ལས། གཡུང་དྲུང་ཕྱ་ཡི་མཁར་བཞི་དང་།
ཕྱ་རྫས་གཡང་རྫས་སྣ་ཚོགས་སྲིད། ཅེས་ཕྱ་གཞི་བཙལ་ལོ། ད་ནི་ཕྱའི་རྟེན་ཤ་
བའི་སྤྲུལ་པ་བཙུགས་ཏེ། །
ཀྱེ། དང་པོ་ཕྱ་ཞེས་བྱ་བ་ཅིའི་དོན། གཡང་ཞེས་བྱ་བ་གང་གི་དོན།
ཕྱ་གཞི་གཡང་གཞི་ན། དུང་ཕྱིང་དཀར་མོ་འདི། དང་པོ་རྒྱུ་ཆ་ཅི་ལ་བྱ། བར་
དུ་ཅིའི་རྟེན་དུ་འཛུགས། དེ་རིང་དོན་བྱེད་ཅིའི་དོན། ཕྱ་མཁར་གཡང་
མཁར་ན། གསང་བ་དགུ་ལྡན་འདི། དང་པོ་རྒྱུ་ཆ་ཅི་ལ་བྱ། བར་དུ་ཅི་ཡི་
རྟེན་དུ་འཛུགས། དེ་རིང་དོན་བྱེད་ཅིའི་དོན། ཕྱ་མདའ་གཡང་མདའ་ནི།
493



མདའ་དར་སྣ་ལྔ་འདི། དང་པོ་རྒྱུ་ཆ་ཅི་ལ་བྱ། བར་དུ་ཅི་ཡི་རྟེན་དུ་འཛུགས།
དེ་རིང་དོན་བྱེད་ཅིའི་དོན། ཕྱ་འཕང་གཡང་འཕང་ནི། གསེར་འཕང་གཡུ་ལོ་
འདི། དང་པོ་རྒྱུ་ཆ་ཅི་ལ་བྱ། བར་དུ་ཅི་ཡི་རྟེན་དུ་འཛུགས། ཕྱ་ཆང་གཡང་
ཆང་ནི། བདུད་རྩི་ཟིལ་ཐིགས་འདི། དང་པོ་རྒྱུ་ཆ་ཅི་ལ་བྱ། བར་དུ་གང་གིས་
རྟེན་དུ་འཛུགས། ཕྱ་རྫས་གཡང་རྫས་ནི། རྟེན་རྫས་སྣ་ཚོགས་དེ། དང་པོ་རྒྱུ་
ཆ་ཅི་ལ་བྱ། བར་དུ་ཅིའི་རྟེན་དུ་འཛུགས། དེ་རིང་དོན་བྱེད་ཅིའི་དོན། སྲིད་
པའི་ལྷ་མོས་ལུང་སྩོལ་ཅིག
དང་པོ་ཕྱ་ཞེས་བྱ་བའི་མཚན་ཉིད་ནི། གནམ་ནས་ས་ལ་བྱོན་པའི་
དོན། གཡང་ཞེས་བྱ་བའི་མཚན་ཉིད་ནི། དམུ་ཡད་ཟས་བཅུད་ལེན་པའི་
དོན། ཁུ་ཞེས་བྱ་བའི་མཚན་ཉིད་ནི། ནམ་མཁའི་སྤྲིན་ལྟར་འདུ་བའི་དོན།
ཡེ་ཞེས་བྱ་བའི་མཚན་ཉིད་ནི། ཕྱ་གསས་དབྱིངས་ནས་བསྐུལ་བའི་དོན། ཕྱི་
གསས་ཐུགས་ཀྱི་འོད་ཟེར་ལས། ཤ་བ་དེ་ཡི་ལྤགས་པ་ལས། དུང་ཕྱིང་དཀར་
པོའི་རྒྱུ་རུ་སྲིད། དང་པོ་རྒྱུ་ཆ་དེ་ལ་བྱས། བར་དུ་ཕྱ་ཡི་རྟེན་དུ་བཙུགས། དེ་
རིང་ཕྱ་དང་གཡང་གི་དོན། དེ་ཡང་མ་འཕང་ཁུ་ཡེ་གསུངས། ཤ་པ་དེའི་
ཐུགས་ལས་ནི། ཕྱ་མཁར་གསང་བ་དགུ་ལྡན་སྲིད། དང་པོ་རྒྱུ་ཆ་དེ་ལ་བྱ།
བར་དུ་གཡང་གསས་རྟེན་དུ་བཙུགས། དེ་རིང་ཕྱ་དང་གཡང་གི་དོན། དེ་
ཡང་མ་འཕང་ཁུ་ཡེ་གསུངས། ཤ་བ་དེའི་སྲོག་རྩ་ལས། ཡེ་སྲིད་ཕྱའི་མདའ་
དར་སྲིད། དང་པོ་རྒྱུ་ཆ་དེ་ལ་བྱ། བར་དུ་ཕྱ་གསས་རྟེན་དུ་བཙུགས། དེ་
རིང་ཕྱ་དང་གཡང་གི་དོན། དེ་ཡང་མ་འཕང་ཁུ་ཡེ་གསུངས། ཤ་བ་དེ་ཡི་
མཆིན་པ་ལས། ཡེ་སྲིད་བུ་རམ་ཐིགས་པ་སྲིད། དང་པོ་རྒྱུ་ཆ་དེ་ལ་བྱ། བར་
དུ་ཕྱ་གསས་རྟེན་དུ་བཙུགས། དེ་རིང་ཕྱ་དང་གཡང་གི་དོན། དེ་ཡང་མ་
འཕང་ཁུ་ཡེ་གསུངས། ཤ་བ་དེའི་མཁལ་མ་ལས། ཡེ་སྲིད་ཕྱ་ཡི་བླ་མཚོ་སྲིད།
ཤ་བ་དེའི་གློ་བ་ལས། བླ་རི་རི་རྒྱལ་ལྷུན་པོ་སྲིད། ཤ་བ་དེའི་ཚིག་ལུ་ལས། ཡེ་
494



སྲིད་ཕྱ་མར་གཡང་མར་སྲིད། དང་པོ་རྒྱུ་ཆ་དེ་ལ་བྱས། དོ་ནུབ་ཕྱ་ཡི་རྟེན་དུ་
འཛུགས། དེ་ཡང་མ་འཕང་ཁུ་ཡེ་གསུངས། ཤ་བ་དེའི་གྲོད་པ་ལས། ཕྱ་གུར་
གཡང་གུར་བྱ་བ་སྲིད། ཤ་བ་དེའི་ཕོ་བ་ལས། ཕྱ་རྒྱུ་གཡག་རྩེ་བྱ་བ་སྲིད། དོ་
ནུབ་ཕྱ་ཡི་རྟེན་དུ་འཛུགས། དེ་ཡང་མ་འཕང་ཁུ་ཡེ་གསུངས། ཤ་བ་དེའི་ཀླད་
པ་ལས། ཕྱ་ཞོ་གཡང་ཞོ་བྱ་བ་སྲིད། ཤ་བ་དེའི་རིལ་མ་ལས། ཕྱ་ནས་གཡང་
ནས་བྱ་བ་སྲིད། ཤ་བ་དེའི་ཁོང་ཁྲག་ལས། ཕྱ་ཆང་བདུད་རྩི་རྒྱ་མཚོ་སྲིད། ཤ་
བ་དེའི་ཞག་ཁུ་ལས། གཡང་ཞག་མགོ་དགུ་བྱ་བ་སྲིད། དོ་ནུབ་ཕྱ་ཡི་རྟེན་དུ་
འཛུགས། དེ་ཡང་མ་འཕང་ཁུ་ཡེ་གསུངས། ཤ་བ་དེའི་རྒྱུ་མ་ལས། ཕྱི་ཐག་
གཡང་ཐག་བྱ་བ་སྲིད། ཤ་བ་དེའི་མཆིན་འཁྲིས་ལས། ཕྱ་ཡོལ་གཡང་ཡོལ་བྱ་
བ་སྲིད། ཤ་བ་དེའི་རྫི་ཤ་ལས། ཡེ་སྲིད་གཡང་གི་ཁུག་མ་སྲིད། ཤ་བ་དེའི་
ནམ་མཐོང་ལས། གཡང་སྲས་ སིལ་མ་བྱ་བ་སྲིད། དོ་ནུབ་ཕྱ་ཡི་རྟེན་དུ་
འཛུགས། དེ་ཡང་མ་འཕང་ཁུ་ཡེ་གསུངས། ཤ་བ་དེའི་ལག་པ་ལས། ཕྱི་ཤ་
ལག་པ་བྱ་བ་སྲིད། ཤ་བ་དེའི་སུག་བཞི་ལས། གཡུང་དྲུང་ཕྱ་ཡི་མཁར་བཞི་
སྲིད། ཤ་བ་དེའི་སྤུ་གསུམ་ལས། དབལ་གྱི་དོན་པོ་རྣམ་གསུམ་སྲིད། དང་པོ་
རྒྱུ་ཆ་དེ་ལ་བྱས། བར་དུ་ཕྱའི་རྟེན་དུ་བཙུགས། དོ་ནུབ་ཕྱ་སྒྲུབ་གཡང་དུ་སྒྲུབ།
དེ་ཡང་མ་འཙང་རྟེན་ལ་བཞུགས། ཕྱ་དེ་ཡང་མ་ཉམས་ཁུ་ཡེ་གསུངས། ད་ནི་
ཤ་བ་ལུག་ལ་སྤོས། ཤ་བ་རང་གི་ཡུལ་དུ་སྐྱོད། ལྔ་བརྒྱ་དུས་ཀྱི་ཐ་མ་ལ། ལུག་
ལ་རྟེན་འཛུགས་དེ་ནས་བྱུང། ད་ནི་ཕྱ་གླུད་འབུལ་ཏེ། །
ཀྱེ། ཕྱ་གླུད་བཟང་པོ་མི་འབུལ་དུ། མི་ཕྱུ་ནོར་གཡང་འགུགས་པ་ལ།
ལྷ་སྲིན་སྡེ་བརྒྱད་ གནོད་འགལ་བྱེད། དེ་ ཕྱིར་ ཕྱ་ གླུད་འབུལ་ ཀྱང་འཚལ།
འཛམ་གླིང་ཉི་མའི་ཤར་ཕྱོགས་ན། ཆུད་དང་དྲི་ཟའི་སྡེ་ཚོགས་ལ། ཆུད་ལུག་
ཟིའུ་རུ་ཁྲ་དང་། རིན་ཆེན་དུང་རྒྱང་དཀར་པོ་དང་། གསེར་སྐྱེམས་བཤོས་བུ་
གླུད་དུ་འབུལ། ཕྱ་གླུད་བཟང་པོ་ཡར་བཞེས་ལ། མི་ཕྱ་ཕྱུག་གཡང་ཚུར་ལ་
495



སྐྱོབས། འཛམ་གླིང་ཉི་མའི་བྱང་ཕྱོགས་ན། བཙན་དང་གནོད་སྦྱིན་སྡེ་
ཚོགས་ལ། བཙན་ལུག་དམར་སེ་སྟག་སླག་དང་། རིན་ཆེན་ཟངས་རྒྱུང་
དམར་པོ་དང་། གསེར་སྐྱེམས་བཤོས་བུ་གླུད་དུ་འབུལ། ཕྱ་གླུད་བཟང་པོ་
ཡར་བཞེས་ལ། མི་ཕྱ་ཕྱུག་གཡང་ཚུར་ལ་སྐྱོབས། འཛམ་གླིང་ཉི་མའི་ནུབ་
ཕྱོགས་ན། བདུད་དང་ཀླུ་དབང་སྡེ་ཚོགས་ལ། བདུད་ལུག་ནག་པོ་ལྕགས་རུ་
དང་། རིན་ཆེན་ལྕགས་རྒྱང་ནག་པོ་དང། གསེར་སྐྱེམས་བཤོས་བུ་གླུད་དུ་
འབུལ། བྱ་གླུད་བཟང་པོ་ཡར་བཞེས་ལ། མི་ཕྱ་ཕྱུག་གཡང་ཚུར་ལ་སྐྱོབས།
འཛམ་གླིང་ཉི་མའི་ལྷོ་ཕྱོགས་ན། དམུ་དང་གཤེན་རྗེའི་སྡེ་ཚོགས་ལ། དམུ་
ལུག་སྨུག་སེ་འཆོང་རུ་དང། རིན་ཆེན་འཆོང་རྒྱང་སྨུག་པོ་དང་། གསེར་
སྐྱེམས་བཤོས་བུ་གླུད་དུ་འབུལ། ཕྱ་གླུད་བཟང་པོ་ཡར་བཞེས་ལ། ཀོ་ལོང་
ཕྲག་དོག་མ་མཛད་ཅིགམི་ཕྱ་ཕྱུག་གཡང་ཚུར་ལ་སྐྱོབས། ཕྱ་དང་གཡང་གི་
དངོས་གྲུབ་སྩོལ། དེ་ཡང་ཁུ་ཡེ་མ་འཕང་གསུངས། ཅེས་འབུལ་ལོ། ད་ནི་
པའི་སྒོ་སྲུང་བཀྱེ་སྟེ། །
ཀྱེ། དོ་ནུབ་ཕྱ་ལ་གཉན་དུ་སྡོམ། གསས་རྗེ་རིགས་ལྔ་སྤྲུལ་པ་ལས།
གདུག་པའི་གཅན་གཟན་རྔམ་པ་བཞི། ཤར་གྱི་སྒོ་སྲུང་སེང་གེས་སྲུང་། བྱང་
གི་སྒོ་སྲུང་སྟག་གིས་སྲུང་། ནུབ་ཀྱི་སྒོ་སྲུང་འབྲུག་གིས་སྲུང། ལྷོའི་སྒོ་སྲུང་
དོམ་གྱིས་སྲུང་། ཕྱི་གདོན་བགེགས་ནང་དུ་མ་གཏོང་ཅིག ནང་གི་དངོས་
གྲུབ་ཕྱི་རུ་མ་ཡར་ཞིགཕྱི་མཚམས་ཆོད་ལ་ནང་མཚམས་སྡོམ། ཅེས་མཚམས་
བཅད་དོ། ད་ནི་ཕྱ་རྫས་རྣམས་ལ་བྱིན་དབབ་སྟེ། རྔ་གཤང་གི་སྒྲ་དང་བཅས་
ལ་འདི་སྐད་དོ།
དང་པོ་ཕྱ་ལ་རྒྱུ་རུ་བཙལ། བར་དུ་ཕྱ་ལ་རྟེན་དུ་བཙུགས། དོ་ནུབ་ཕྱ་
སྒྲུབ་གཡང་དུ་སྒྲུབ། ནང་པར་ཕྱ་ལ་རྟགས་སུ་ཞུ། ཕྱ་རྫས་རྣམས་ལ་བྱིན་ཅིག་
འབེབས། ཕྱ་གཞི་འདི་ལ་བྱིན་ཕོབ་ལ། འཛམ་བུ་གླིང་བཞི་ཙམ་དུ་བྱིན་ཅིག་
496



་
ཕོབ། ཕྱི་ནས་འདི་ལ་བྱིན་ཕོབ་ལ། སྔོན་མོ་བཞིན་བཟང་ཙམ་དུ་བྱིན་ཅིག་
ཕོབ། ཕྱ་འབྲང་འདི་ལ་བྱིན་ཕོབ་ལ། རི་རྒྱལ་ལྷུན་པོ་ཙམ་དུ་བྱིན་ཅིག་ཕོབ།
ཕྱ་བུམ་འདི་ལ་བྱིན་ཕོབ་ལ། སྟོང་གསུམ་ཡོངས་ཀྱི་སྣོད་དུ་བྱིན་ཅིག་ཕོབ། ཕྱ་
གུར་འདི་ལ་བྱིན་ཕོབ་ལ། དམུ་ཡད་འཁོར་མོ་ཙམ་དུ་བྱིན་ཅིག་ཕོབ། མདའ་
དར་འདི་ལ་བྱིན་ཕོབ་ལ། འཇའ་ཚོན་སྣ་ལྔ་ཙམ་དུ་བྱིན་ཅིག་ཕོབ། ཕྱ་མར་
འདི་ལ་བྱིན་ཕོབ་ལ། གངས་དཀར་ཏི་སེ་ཙམ་དུ་བྱིན་ཅིག་ཕོབ། ཕྱ་ཁེབས་
འདི་ལ་བྱིན་ཕོབ་ལ། ལྷོ་སྤྲིན་སྨུག་མོ་ཙམ་དུ་བྱིན་ཅིག་ཕོབ། ཕྱ་ཤ་འདི་ལ་
བྱིན་ཕོབ་ལ། ཁམས་གསུམ་བཅུད་བསྡུད་ཙམ་དུ་བྱིན་ཅིག་ཕོབ། ཕྱ་འཕང་
འདི་ལ་བྱིན་ཕོབ་ལ། མུ་ལེ་དྲུམ་ཤིང་ཙམ་དུ་བྱིན་ཅིག་ཕོབ། ཕྱ་རྒྱ་འདི་ལ་
བྱིན་ཕོབ་ལ། རིན་ཆེན་བང་མཛོད་ཙམ་དུ་བྱིན་ཅིག་ཐོབ། ཡོན་བདག་འདི་
ལ་བྱིན་ཕོབ་ལ། ཨརྱ་འཛམ་ལྷ་ཙམ་དུ་བྱིན་ཅིག་ཕོབ། ཕྱ་རྫས་རྣམས་ལ་བྱིན་
ཅིག་ཕོབ། གཡང་རྫས་རྣམས་ལ་བྱིན་ཅིག་ཕོབ། ཕྱ་དེ་ཡང་མ་ཉམས་ཁུ་ཡེ་
གསུངས། ཅེས་བྱའོ། དེ་ནས་བདན་འབུལ་སྤྱན་དྲངས་བཞུགས་གསོལ་ཕྱག་
བཤགས་མཆོད་འབུལ་སྐུ་བསྟོད་དོ། །
ཨོ་ངོ་མཚར་རྨད་དུ་བྱུང་བ་ཡི། ཡིད་འོང་ལྷའི་གཞལ་ཡས་འདིར།
སེང་གེ་གླང་ཆེན་སྟག་འབྲུག་ཁྱུང། བདག་སོགས་གུས་པས་གདན་འབུལ་
བས། པྲ་ཕུད་གཡང་གསས་ཕྱ་གཉན་བཞི། གསས་རྗེ་རིགས་ལྔ་ནོར་ལྷ་
འཁོར་དང་བཅས། སྤྲུལ་པའི་ལྷ་མོ་ཕོ་ཉ་ཡང་སྤྲུལ་རྣམས། སྤྱན་འདྲེན་
བཞུགས་གསོལ་ཕྱག་བཤགས་མཆོད་འབུལ་བས། སྐུ་བསྟོད་ཡོན་ཏན་ ཕྱ་
གཡང་དངོས་གྲུབ་སྩོལ། མུ་ཡེ་པྲ་ཕུད་གཡང་གསས་ཕྱ་གཉན་བཞི། གསས་
རྗེ་རིགས་ལྔ་ཡེ་སྲིད་གཡང་གི་ལྷ། འགྲོ་རྣམས་མ་ལུས་ཐར་པར་འདྲེན་མཛད་
པས། ལྷ་གཤེན་སྲིད་པ་གསུམ་ལ་ ཕྱག་འཚལ་སྐུ་བསྟོད་དོ། ནོར་བདག་
གནོད་སྦྱིན་ཀུན་གྱི་གཙོ་བོ་སྟེ། སྐུ་མདོག་སེར་པོ་ཕྱག་ན་རིན་ཆེན་བསྣམས།
497



སེམས་ཅན་དབུལ་བའི་སྡུག་བསྔལ་ཚར་གཅོད་ཅིང་། འདོད་དགུ་རིན་ཆེན་
ཆར་དུ་འབེབས་མཛད་པས། འདོད་པ་དགུ་འགྱུར་སྐུ་ལ་ཕྱག་འཚལ་བསྟོད།
མཛོད་ལྡན་གནོད་སྦྱིན་ལྷ་ ཤིང་ལྗོན་པ་འཛིན། མཛོད་སྲུང་གནོད་སྦྱིན་ཤ་
འབལ་ཁ་ཆེན་འཛིན། གང་བ་བཟང་པོ་སྒྲོན་བུ་ཟ་མ་ཏོག་ནོར་བུ་བཟང་པོ་ཉི་
མ་ནོར་བུ་འཛིན། ཕྱ་གཡང་སྟེར་བ་དངོས་གྲུབ་ནོར་གྱི་ལྷ། ཡེ་ཤེས་སྤྲུལ་པའི་
ཕྱ་གསས་ཁྱེད་རྣམས་ཀྱིས། བདག་གི་ཡིད་ལ་རེ་བ་གང་ཡོད་པ། ད་ལྟ་མྱུར་
དུ་འགྲུབ་པར་མཛད་དུ་གསོལ། དབུལ་དང་འཕོངས་པའི་སྡུག་བསྔལ་ཚར་
བཅད་ནས། འདོད་དགུ་རིན་ཆེན་ཆར་དུ་དབབ་ཏུ་གསོལ། ཕྱ་དེ་ཡང་མ་
ཉམས་ཁུ་ཡེ་ གསུངས། གཡང་དེ་ཡང་མ་འཕང་ཁུ་ཡེ་གསུངས། ད་ནི་ ཕྱ་
འགུགས་ཏེ། ཕྱ་ཁུ་ཡེ། དང་པོ་ཡེ་མེད་སྟོང་པ་ལ། དེ་ལ་ཡེ་ཡོད་ཅུང་ཙམ་
སྲིད། དེ་ལས་འབྱུང་བའི་རྒྱུ་ལྔ་སྲིད། འབྱུང་བ་ལྔ་ཡི་སྙིང་པོ་ལས། འོད་ཟེར་
དཀར་པོ་གཅིག་ཏུ་སྲིད། འོད་ཟེར་དཀར་པོའི་འཕྲོ་འདུ་ལས། ཡེ་གེ་ཨ་ནི་
དཀར་པོ་སྲིད། ཨ་དེ་འོད་དུ་ཞུ་བ་ལས། འོད་ཀྱི་མི་ཕོ་ཚོན་གང་སྲིད། ལྷ་ནི་
འོད་ལྷ་ཚོན་གང་བྱ། དེའི་ཐུགས་ཀྱི་སྤྲུལ་པ་ལས། འོད་ཟེར་རྣམ་པ་ལྔ་རུ་སྲིད།
འོད་ཟེར་ལྔའི་སྙིང་པོ་ལས། གསས་ཆེན་རུ་བཞི་དབུས་ལྔ་སྲིད། དབུས་ལྔ་
གཐུགས་ཀྱི་སྤྲུལ་པ་ལས། སྲིད་པའི་གཤེན་ཆེན་ལྔ་རུ་སྲིད། གཅིག་ནི་ལྷ་འོ་ལྷ་
སྲས་ལགས། སྒམ་པོ་ལྷ་འོ་ལྷ་སྲས་ལ། དེ་ལ་ཁབ་དང་དབྱལ་བཙལ་པ། ཕྲ་
ཡུལ་སྣང་ལྡན་གཡུ་རྩེ་ན། ཡེ་སྲིད་པའི་རྒྱལ་མོ་ཁབ་ཏུ་བཞེས། དེ་གཉིས་སྲིད་
ཅིང་སྤྲུལ་པ་ལས། ཡ་མཚན་སྒོང་ང་དགུ་རུ་སྲིད། གསེར་སྒོང་རྡོལ་བ་ལས།
གཡུང་དྲུང་གསེར་གྱི་མི་ཕོ་ཅིག ། ཕྱག་ན་གསེར་མདའ་གཡུ་སྒྲ་བསྣམས།
དེ་ལ་མིང་དང་མཚན་གསོལ་པ། གཡུང་དྲུང་ཕྱུ་ཡི་རྒྱལ་པོ་བྱ། མི་ཕྱ་ཐམས་
ཅད་དེས་འགུགས། མི་ཕྱ་ཁུགས་སོ་ཤ་ར་ར། ཕྱ་ཞེས་ཟེར་ན་དེ་ལ་བྱ། དེ་
ཡང་མ་འཕང་ཁུ་ཡེ་གསུངས། གཡུ་སྒོང་སྔོན་པོ་རྡོལ་པ་ལས། གཡུའི་དབུ་
498



མེད་སྔོན་མོ་ཅིགཕྱག་ན་གསེར་འཕང་གཡུ་ལོ་བསྣམས། དེ་ལ་མིང་དང་མཚན་
གསོལ་བ། གཡུང་དྲུང་ཕུ་ཡི་རྒྱལ་མོ་བྱ། གང་མོ་འགྱིང་མོ་བྱ་བ་ལགས། ཕྱུག་
གཡང་ཐམས་ཅད་དེ་ཡིས་འགུགས། ཕྱུག་གཡང་ཁུགས་སོ་མེར་རེ་རེ། གཡང་
ཞེས་ཟེར་ན་དེ་ལ་བྱ། དེ་ཡང་མ་ཉམས་ཁུ་ཡེ་གསུངས། སྒོང་གཅིག་རྡོལ་བའི་
ནང་ཤེད་ན། མཐིང་གི་མི་ཕོ་སྔོན་པོ་ཅིག ཕྱག་ན་རིན་ཆེན་བུམ་པ་བསྣམས།
ནོར་གཡང་ཟས་བཅུད་དེ་ཡིས་འགུགས། ནོར་གཡང་ཁུགས་སོ་ལྷུད་དུ་དུ།
དེ་ཡང་མ་ཉམས་ཁུ་ཡེ་གསུངས། སྒོང་གཅིག་རྡོལ་བའི་ནང་ཤེད་ན། མཆོང་
གི་བུ་མེད་སྨུག་མོ་ཞིགཕྱག་ན་གཡང་གི་ཕྱ་ཆང་བསྣམས། ཟས་བཅུད་ཐམས་
ཅད་དེ་ཡིས་འགུགས། མཚན་ནི་ཐབ་ལྷ་ཡུ་མོ་བྱ། ཕྱ་དེ་ཡང་མ་ཉམས་ཁུ་ཡེ་
གསུངས། སྒོང་གཅིག་རྡོལ་བའི་ནང་ཤེད་ན། སྲིད་པའི་སྟག་གཡག་གཉིས་སུ་
སྲིད། ར་གཉིས་མཆེ་བ་དབལ་ཕུར་བལྟམ། ཕྱིའི་བར་ཆོད་དེ་ཡིས་སྲུང་།
མཚན་ནི་སྒོ་ལྷ་སྟག་གཡག་བྱ། དེ་ཡང་མ་ཉམས་ཁུ་ཡེ་གསུངས། སྒོང་གཅིག་
རྡོལ་བའི་ནང་ཤེད་ན། རིན་ཆེན་གཡུའི་མཁར་ཞིག་སྲིད། གཡུ་མཁར་དེའི་
ནང་ཤེད་ན། བོན་སྒོ་བརྒྱད་ཁྲི་བཞིས་སྟོང་འབྱུང་། གཡུང་དྲུང་བོན་གྱི་ཕྱི་
འགུགས་ན། གཡུ་མཁར་དེའིནང་ནས་འགུགས། དེ་ཡང་མ་ཉམས་ཁུ་ཡེ་
གསུངས། སྒོང་གཅིག་རྡོལ་བའི་ནང་ཤེད་ན། རིན་ཆེན་གསེར་མཁར་སེར་པོ་
ཅིག གསེར་མཁར་དེའི་ནང་ཤེད་ན། ཆོས་སྒོ་བརྒྱད་ཁྲི་བཞི་སྟོང་འབྱུང་།
དམ་པ་ཆོས་ཀྱི་ཕྱ་འགུགས་ན། གསེར་མཁར་དེའི་ནང་ནས་འགུགས། དེ་
ཡང་མ་ཉམས་ཁུ་ཡེ་ གསུངས། སྒོང་གཅིག་རྡོལ་བའི་ནང་ཤེད་ན། དུང་
མཁར་ཤེལ་གྱི་སྒོ་མོ་ཅིག དུང་མཁར་དེའི་ནང་ཤེད་ནས། མི་ནོར་གཉིས་ཀྱི་
བང་མཛོད་འབྱུང་། མི་ནོར་གཉིས་ཀྱི་ཕྱ་འགུགས་ན། དུང་མཁར་དཀར་པོའི་
ནང་ནས་འགུགས། དེ་ཡང་མ་ཉམས་ཁུ་ཡེ་གསུངས། སྒོང་གཅིག་རྡོལ་བའི་
ནང་ཤེད་ན། མཆོང་མཁར་གཡུ་ཡི་ཁ་བད་ཅན། མཆོང་མཁར་དེའི་ནང་
499



ཤེད་ན། ཟས་ནོར་གཉིས་ཀྱི་གཏེར་མཛོད་འབྱུང་། ཟས་ནོར་གཉིས་ཀྱི་ཕྱི་
འགུགས་ན། མཆོང་མཁར་དེའི་ནང་ནས་འགུགས། དེ་ཡང་མ་ཉམས་ཁུ་ཡེ་
གསུངས། དབལ་ གྱི་དོན་པོ་རྣམ་གསུམ་དེ། གཅིག་ནི་ལྷའི་རྟེན་མ་ཡིན་
གཅིག་ནི་གསས་ཀྱི་དོན་པོ་ཡིན། གཅིག་ནི་ཕྱ་གཡང་རྟེན་མ་ཡིན། དེ་ཡང་མ་
ཉམས་ཁུ་ཡེ་གསུངས། ཡང་རིན་པོ་ཆེའི་ལྷ་གཡང་འགུགས་ཏེ། །
ཀྱེ། ཡབ་གཅིག་སྲིད་བྲག་རྩེ་མཐོ་དང་། ཡུམ་ནི་སྲིད་མཚོ་འཕྲུལ་མོ་
ཆེ། དེ་གཉིས་ཐུགས་ཀྱི་སྤྲུལ་བ་ལས། སྲིད་པའི་སྒོང་ང་བརྒྱད་དུ་བྱུང་། དུང་
སྒོང་དཀར་པོ་རྡོལ་པ་ལས། དུང་གི་མི་ཕོ་དཀར་པོ་ཅིག ཕྱག་ན་གསེར་སྲབ་
གཡུ་མཐུར་བསྣམས། མཚན་ནི་རྟ་ལྷ་འཕན་པོ་བྱ། རྟ་གཡང་ཐམས་ཅད་དེ་
ཡིས་འགུགས། དེ་ཡང་མ་གཡེལ་ཕྱིའི་རྟེན་ལ་བཞུགས། ཤེལ་སྒོང་མཚེར་པ་
རྡོལ་བ་ལས། ཤེལ་འོད་མཚེར་བའི་མི་ཕོ་ཅིག ཕྱག་ན་དུང་གི་གདང་ཐག་
བསྣམས། མཚན་ནི་གཡག་ལ་འགྱིང་བ་བྱ། གནག་གཡང་ཐམས་ཅད་དེ་
ཡིས་འགུགས། དེ་ཡང་མ་གཡེལ་ཕྱའི་རྟེན་ལ་བཞུགས། གཡུ་སྒོང་སྔོན་པོ་
རྡོལ་བ་ལས། གཡུའི་བུ་མེད་སྔོན་མོ་ཞིགཕྱག་ན་གསེར་གྱི་ཟོ་བ་བསྣམས།
མཆོང་སྒོང་སྨུག་པོ་རྡོལ་བ་ལས། མཆོང་གི་མི་ཕོ་གསེར་འོད་འཕྲོ། ཕྱག་ན་
ཤེལ་གྱི་སྟར་ཐག་བསྣམས། མཚན་ནི་ལུག་ལྷ་མཁར་བུ་བྱ། ལུག་གཡང་
ཐམས་ཅད་དེ་ཡིས་འགུགས། དེ་ཡང་མ་གཡེལ་རྟེན་ལ་བཞུགས། ལྕགས་
སྒོང་སྔོན་པོ་རྡོལ་བ་ལས། །
ལྕགས་ཀྱི་མི་ཕོ་སྔོན་པོ་ཅིག ཕྱག་ན་དུང་གི་ཟོ་བ་བསྣམས། མཚན་ནི་
བ་ལྷ་སྒྲུམ་མོ་བྱ། བ་གཡང་ཐམས་ཅད་དེ་ཡིས་འགུགས། དེ་ཡང་མ་གཡེལ་
རྟེན་ལ་བཞུགས། མཐིང་སྒོང་སྔོན་པོ་རྡོལ་བ་ལས། མཐིང་གི་མི་ཕོ་སྔོན་པོ་
ཅིག ཕྱག་ན་གཡུ་ཡི་ཟོ་བ་བསྣམས། མཚན་ནི་ར་ལྷ་ཚེད་མོ་བྱ། ར་གཡང་
ཐམས་ཅད་དེ་ཡིས་འགུགས། དེ་ཡང་མ་གཡེལ་རྟེན་ལ་བཞུགས། ཟངས་
500



སྒོང་དམར་པོ་རྡོལ་བ་ལས། འཇའ་ཚོན་སྣ་ལྔའི་མི་ཕོ་ཅིག ཕྱག་ན་བང་ང་
མིག་དགུ་བསྣམས། མཚན་ནི་ཁམས་གསུམ་བཅུད་བསྡུད་བྱ། འབྲུ་གཡང་
ཐམས་ཅད་དེ་ཡིས་འགུགས། དེ་ཡང་མ་གཡེལ་རྟེན་ལ་བཞུགས། རིན་ཆེན་
སྒོང་ང་རྡོལ་བ་ལས། རིན་པོ་ཆེའི་མི་ཕོ་ཅིག ཕྱག་ན་རིན་ཆེན་གཏེར་མཛོད་
བསྣམས། མཚན་ནི་གཡང་བདག་འཛམ་ལྷ་བྱ། སྲིད་གསུམ་འབྱུང་བའི་
བཅུད་མདངས་བསྡུད། དེ་ཡང་མ་གཡེལ་ཕྱའི་རྟེན་ལ་བཞུགས། དང་པོ་ཕྱའི་
རྒྱུ་རུ་བཙལ། བར་དུ་ཕྱའི་རྟེན་དུ་བཙུགས། དོ་ནུབ་ཕྱ་སྒྲུབ་གཡང་དུ་སྒྲུབ།
ནང་བར་ཕྱའི་རྟགས་སུ་ཞུ། ཕྱ་དེ་ཡང་མ་འཕང་ཁུ་ཡེ་གསུངས། གཡང་དེ་
ཡང་མ་ཉམས་ཁུ་ཡེ་གསུངས། ཅེས་བྱའོ། ད་ནི་རྟགས་བལྟ་སྟེ།
ཕྱ་ཁུ་ཡེ། དཀར་ལ་མཚེར་བ་མིའི་ ཕྱ། ནག་ལ་རོག་པ་ཕྱུགས་ཀྱི་
གཡང་། སྣུམ་ལ་འགྲིལ་པ་ཟས་ཀྱི་བཅུད། དོ་ནུབ་ཀྱི་ནི་གནམ་གོང་ལ། ལྷ་
ཕྱ་པང་དུ་ལོན་ནས་བདའ། ཐང་དཀར་དམུག་རུམ་འཐིབས་པ་འདྲ། མི་ཕྱ་
ཁྱིམ་དུ་ལོན་ནས་བདའ། སྟག་རལ་མདས་བཀང་པ་འདྲ། རྟ་ཕྱ་གྲེས་སུ་ལོན་
ནས་བདའ། རྐྱང་དཀར་དྲོ་ལ་ལྷག་པ་འདྲ། གནག་ཕྱ་གདང་དུ་ལོན་ནས་
བདའ། སོལ་དོང་ཁ་ནི་ཕྱེ་བ་འདྲ། ལུག་ཕྱ་ལྷས་སུ་ལོན་ནས་བདའ། སྤང་
ལྗོངས་སེར་བས་གང་བ་འདྲ། འབྲུ་ཕྱ་བང་ནང་ལོན་ནས་བདའ། འབྲས་
དཀར་ཐང་མ་བདལ་བ་འདྲ། བ་ཕྱ་ར་བར་ལོན་ནས་བདའ། ཆར་ཁར་ཉ་མོ་
སྟར་རྒྱུས་འདྲ། སྟངས་ཀྱི་ཕྱ་ཉམས་ན། བླ་གཡུ་འོད་ཆེན་དེ་ལ་བླན། དབྱལ་
གྱི་ཕྱི་ཉམས་ན། སྨན་མཆོང་སེང་ལྡེང་དེ་ལ་བླན། ཆུང་གི་ཕྱ་ཉམས་ན། ལྷ་
མདའ་སྒྲོ་དཀར་དེ་ལ་བློན། ཕོ་དཔལ་ཙམ་ཅིག་མདའ་ལ་བླན། མོ་དཔལ་
ཙམ་ཅིག་འཕང་ལ་བླན། རྟ་ཕྱ་སྲབ་དང་སྒྲོག་ལ་བླན། གནག་ཕྱ་གཞོན་
སྐྱོགས་གདང་ལ་བླན། ལུག་ཕྱ་སྟར་ཐག་གཉན་ལ་བླན། འབྲུ་ཕྱི་ཏིལ་དཀར་
འབྲས་ལ་བླན། མཛོ་ཕྱ་གཡུང་དྲུང་ཕུར་ལ་བླན། བ་ཕྱ་སྐྱི་ཐག་བཞོན་ཟོ་དེ་ལ་
501



བླན། ར་ཕྱ་གཡང་ཐག་དེ་ལ་བླན། མི་ཚེ་ནོར་གཡང་མ་ཉམས་ཁུ་ཡེ་གསུངས།
དེ་ནས་གསས་རྗེ་རིགས་ལྔའི་ཕྱ་འགུགས་ཏེ།
ཀྱི། གཉན་བོན་ཟུང་ཁྲིའི་ཞལ་ན་རེ། ཕྱ་བོན་གཡང་བོན་ཚུར་གསོན་
དང༌། དང་པོ་ཕྱ་ཞེས་བྱ་བ་ཅིའི་དོན། བར་དུ་ཁུ་ཡེ་བྱ་ཅིའི་དོན། ཐ་མ་ཡེ་
ཞེས་བྱ་བ་ཅིའི་དོན། འདི་གསུམ་བདག་ལ་བཤད་དུ་གསོལ། ཕྱ་བོན་མཁས་
པས་བཀའ་བསྩལ་པ། སྟོན་གཤེན་དྲང་དཀར་ཚུལ་གསོན་དང་། དང་པོ་ཕྱི་
ཞེས་བྱ་བ་ནི། ནམ་མཁའ་སྟོང་པ་ལ་མཚན་མ་མེད་པའི་ཕྱ་ཞེས་བྱ། བོན་
ཉིད་དབྱིངས་ལ་སྐྱེ་འགག་མེད་པའི་ཕྱ་ཞེས་བྱ། སེམས་ཉིད་སྟོང་པ་ལ་འཛིན་
པ་མེད་པའི་ཕྱ་ཞེས་བྱ། སེམས་ཉིད་སྟོང་པ་ལ་འཛིན་པ་མེད་པའི་ཕྱ་ཞེས་བྱ།
བར་དུ་ཁུ་ཞེས་བྱ་བ་ནི། གཡུང་དྲུང་ ཕྱ་ཡི་འབོད་སྐད་ཡིན། གཡུང་དྲུང་
གཡང་གི་འགྱུར་སྐད་ཡིན། ཐ་མ་ཡེ་ཞེས་བྱ་བ་དེ། ཕྱ་ཕུག་ཡེ་ལ་ཐུག་པ་ཡིན།
ཡེ་འབྱུང་སྲིད་པའི་ཡི་ཞེས་བྱ། ཕྱི་དོན་དུ་བཤད་ན་དེ་ལྟར་ལགས། གཡང་
ཚིག་ཏུ་བཀྲོལ་ན་དེ་ལྟར་ལགས། དོ་ནུབ་རྒྱུ་སྦྱོར་ཡོན་བདག་ལ། ཁུ་ཡེ་ཕྱ་དང་
གཡང་དུ་བྱོན། །
བསྲོ། དབུས་ཕྱོགས་བོན་ཉིད་གསལ་ཁང་ནས། ལྷ་ཆེན་གཤེན་ལྷ་
འོད་དཀར་ནི། སྐུ་མདོག་དཀར་ལ་འོད་ཟེར་འཕྲོ། གཡས་པས་ཕྱའི་སྤྲིན་
སྤུངས་བསྡུས། གཡོན་པས་གཡང་གི་བུམ་པ་བསྣམས། དེ་དང་གཉིས་མེད་
འཁྲིལ་པའི་ལྷ་མོ་ནི། ནམ་མཁའ་ལྷ་མོ་མདངས་གསལ་མ། འཇིག་རྟེན་
ཁམས་ཀྱི་བཅུད་བསྡུས་ལ། དོ་ནུབ་ཕྱ་གཡང་དངོས་གྲུབ་སྩོལ། ཤར་ཕྱོགས་
མི་འགྱུར་སའི་གསས་ཁང་ནས། ལྷ་ཆེན་གར་གསས་བཙན་པོ་ནི། སྐུ་མདོག་
གསེར་ལ་འོད་ཟེར་འཕྲོ། གཡས་པས་ཕྱའི་སྤྲིན་སྤུངས་བསྡུས། གཡོན་པས་
བདུད་རྩིའི་བུམ་པ་བསྣམས། དེ་དང་གཉིས་མེད་འཁྲིལ་པའི་ལྷ་མོ་ནི། སའི་
ལྷ་མོ་སྲ་བྱེད་མ། སྟོང་གསུམ་འཇིག་རྟེན་བཅུད་བསྡུས་ལ། དོ་ནུབ་ཕྱ་གཡང་
502



དངོས་གྲུབ་སྩོལ། བྱང་ཕྱོགས་གཡོ་བ་རླུང་གི་གསས་ཁང་ནས། ལྷ་ཆེན་རྒོད་
གསས་ཁམ་པ་ནི། སྐུ་མདོག་ལྗང་ལ་འོད་ཟེར་འཕྲོ། གཡས་པས་ཕྱའི་སྤྲིན་
སྤུངས་བསྡུས། གཡོན་པས་བཅུད་ཀྱི་བུམ་པ་བསྣམས། དེ་དང་གཉིས་མེད་
འཁྲིལ་པའི་ལྷ་མོ་ནི། རླུང་གི་ལྷ་མོ་འདེགས་བྱེད་མ། སྲིད་གསུམ་འབྱུང་བའི་
བཅུད་བསྡུས་ལ། དོ་ནུབ་ཕྱ་གཡང་དངོས་གྲུབ་སྩོལ། ནུབ་ཕྱོགས་གསལ་བྱེད་
མེའི་གསས་ཁང་ནས། ལྷ་ཆེན་གསས་རྗེ་སྨང་པོ་ནི། སྐུ་མདོག་དམར་ལ་འོད་
ཟེར་འབར། གཡས་པས་ཕྱའི་སྤྲིན་སྤུངས་བསྡུས། གཡོན་པས་ཚེའི་མདའ་
དར་བསྣམས། དེ་དང་གཉིས་མེད་འཁྲིལ་པའི་ལྷ་མོ་ནི། མེའི་ལྷ་མོ་དྲོད་
འབེབས་མ། སྟོང་གསུམ་འཇིག་རྟེན་བཅུད་བསྡུས་ལ། དོ་ནུབ་ཕྱ་ཚེའི་དངོས་
གྲུབ་སྩོལ། ལྷོ་ཕྱོགས་རླན་བྱེད་ཆུའི་གསས་ཁང་ནས། ལྷ་ཆེན་གནམ་གསལ་
དབྱིངས་རུམ་ནི། སྐུ་མདོག་སྔོ་ལ་འོད་ཟེར་འཕྲོ། གཡས་པས་ཕྱའི་སྤྲིན་
སྤུངས་བསྡུད། གཡོན་པས་རིན་ཆེན་གཏེར་གྱི་བུམ་པ་བསྣམས། དེ་དང་
གཉིས་མེད་འཁྲིལ་པའི་ལྷ་མོ་ནི། ཆུའི་ལྷ་མོ་ གསོ་བྱེད་མ། ཁམས་གསུམ་
འཇིག་རྟེན་བཅུད་བསྡུས་ལ། མི་ཕྱ་ཁུགས་སོ་ཤ་ར་ར། ཕྱུག་གཡང་ཁུགས་སོ་
ཀྱིལ་ལི་ལི། མེད་པར་མ་ལྟོམ་ཡོད་པར་ལྟོམ། སྟོང་པར་མི་ལྟོམ་གང་བར་ལྟོམ།
ཕྱ་འཐོར་བ་སྡུས་ལ་ཡན་པ་ཁུག དོ་ནུབ་ཕྱྭ་གང་གཡང་གི་དངོས་གྲུབ་སྩོལ།
ཅེས་བྱའོ། དེ་ནས་ཕྱ་འགུགས་ལྷ་མོ་ཕོ་ཉར་བཀྱེ་སྟེ། ཕྱ་ཁུ་ཡེ། འཛམ་གླིང་
ཉི་མའི་ཤར་ཕྱོགས་ན། དུང་མཚོ་དཀར་པོ་ཀྱིལ་ལི་ལི། དུང་མཚོ་དེའི་ནང་
ཤེད་ན། དུང་བྲག་དཀར་པོ་ཟངས་སེ་ཟངས། དུང་བྲག་དེའི་རྩེ་མོ་ན། དུང་
མཁར་དཀར་པོ་ལྡེམས་སེ་ལྡེམས། དུང་མཁར་དེའི་ནང་ཤེད་ན། ཤར་ཕྱོགས་
ཕྱ་འགུགས་ཕོ་ཉ་མོ། ཤར་ཕྱོགས་གཡང་འགུགས་ལས་མཁན་མོ། དུང་གི་
བུད་མེད་དཀར་མོ་བརྒྱ། སྐུ་ལ་དུང་འོད་དཀར་པོ་གསོལ། ཕྱག་ན་དུང་གི་
བུམ་པ་བསྣམས། བུམ་པའི་ཁ་རྒྱུན་དཔག་བསམ་ཤིང་། དཔག་བསམ་ཤིང་
503



ལས་དགོས་འདོད་འབྱུང་། བུམ་པའི་འགུལ་ཆིངས་རྒྱ་མོའི་དར། རྒྱ་མོའི་དར་
འདི་ཤིང་ལོ་རིས། བུམ་པའི་གཟུགས་ཐག་ལུ་གུ་རྒྱུད། གཡུང་དྲུང་ལུ་གུ་རྒྱུད་
ལ་རྒྱུན་ཆད་མེད། ནང་ནི་དམུ་ཡད་བཅུད་ཀྱིས་བཀང་ དམུ་ཡད་བཅུད་ལ་
ཟད་པ་མེད། ཕྱ་སྒྲུབ་པ་པོ་ལ་དངོས་གྲུབ་སྩོལ། གཡང་སྒྲུབ་པ་པོ་ལ་ལོངས་
སྤྱོད་སྩོལ། མི་ནོར་ཟས་གསུམ་སྤེལ་བའི་དངོས་གྲུབ་སྩོལ། གཡང་གསས་ཁྲ་
ཕུད་དབུ་དགུ་དང་། ཕྱ་གཡང་ལྷ་ཚོགས་ཁྱེད་རྣམས་ཀྱིས། ཕྱ་དམའ་པ་ཁུག་
ཅིག་ཕྱ་བདག་མོ། གཡང་འཐོར་བ་བསྡུས་ཤིག་གཡང་བདག་མོ། ཕྱ་ཉམས་
པ་བསོས་ཤིག་ཕྱ་བདག་མོ། གཡང་ཡོ་བ་སྲོང་ཞིག་གཡང་བདག་མོ། མི་ཚེ་
ཕྱུག་ གཡང་ ཟས་ བཅུད་ དང་། བཀྲག་ དང་ གཟི་མདངས་ ཁུ་ ཡེ་ གསུངས།
འཛམ་གླིང་ཉི་མའི་བྱང་ཕྱོགས་ན། གསེར་མཚོ་སེར་པོ་ཀྱིལ་ལི་ལི། གསེར་
མཚོ་དེའིནང་ཤེད་ན། གསེར་བྲག་སེར་པོ་ཟངས་སེ་ཟངས། གསེར་བྲག་དེའི་
རྩེ་མོ་ན། གསེར་མཁར་སེར་པོ་ལྡེམས་སེ་ལྡེམས། གསེར་མཁར་དེའི་ནང་
ཤེད་ན། བྱང་ཕྱོགས་ཕྱ་འགུགས་ལས་མཁན་མོ། བྱང་ཕྱོགས་གཡང་འགུགས་
ལས་མཁན་མོ། གསེར་གྱི་བུད་མེད་སེར་མོ་བྲག སྐུ་ལ་གསེར་འོད་སེར་པོ་
འཕྲོ། ཕྱག་ན་གསེར་གྱི་བུམ་པ་བསྣམས། བུམ་པའི་ཁ་རྒྱུན་དཔག་བསམ་
ཤིང་། དཔག་བསམ་ཤིང་ལས་དགོས་འདོད་འབྱུང་། བུམ་པའི་འགུལ་ཆིངས་
རྒྱ་མོའི་དར། རྒྱ་མོའི་དར་འདི་ཤིང་ལོ་རིས། བུམ་པའི་གཟུངས་ཐག་ལུ་གུ་
རྒྱུད། གཡུང་དྲུང་ལུ་གུ་རྒྱུད་ལ་རྒྱུན་ཆད་མེད། ནང་ནི་དམུ་ཡད་བཅུད་ཀྱིས་
བཀང་། དམུ་ཡད་བཅུད་ལ་ཟད་པ་མེད། གཡང་གསས་པྲ་ཕུད་དབུ་དགུ་
དང་། ཕྱ་གཡང་ལྷ་ཚོགས་ཁྱེད་རྣམས་ཀྱིས། ཕྱ་སྒྲུབ་པ་པོ་ལ་དངོས་གྲུབ་སྩོལ།
གཡང་སྒྲུབ་པ་པོ་ལ་ལོངས་སྤྱོད་སྩོལ། མི་ནོར་ཟས་གསུམ་སྤེལ་བའི་དངོས་
གྲུབ་སྩོལ། ཕྱ་དམའ་པ་ཁུག་ཅིག་ཕྱ་བདག་མོ། གཡང་འཐོར་བ་བསྡུས་ཤིག་
གཡང་བདག་མོ། ཕྱ་ཉམས་པ་བཅོས་ཤིག་ཕྱ་བདག་མོ། གཡང་ཡོ་བ་སྲོང་
504



ཞིག་གཡང་བདག་མོ། མི་ཚེ་ཕྱུག་གཡང་ཟས་བཅུད་དང་། བཀྲག་དང་གཟི་
མདངས་ཁུ་ཡེ་གསུངས། འཛམ་གླིང་ཉི་མའི་ནུབ་ཕྱོགས་ན། ཟངས་མཚོ་
དམར་པོ་ཀྱིལ་ལི་ལི། ཟངས་མཚོ་དེའི་ནང་ཤེད་ན། ཟངས་བྲག་དམར་པོ་
ཟངས་སེ་ཟངས། ཟངས་བྲག་དེའི་རྩེ་མོ་ན། ཟངས་མཁར་དམར་པོ་ལྡེམས་
སེ་ལྡེམས། ཟང་མཁར་དེའི་ནང་ཤེད་ན། ནུབ་ཕྱོགས་ཕྱ་འགུགས་ཕོ་ཉ་མོ།
ནུབ་ཕྱོགས་གཡང་འགུགས་ལས་མཁན་མོ། ཟངས་ཀྱི་བུད་མེད་དམར་མོ་བྲག
སྐུ་ལ་ཟངས་འོད་དམར་པོ་འཕྲོ། ཕྱག་ན་ཟངས་ཀྱི་བུམ་པ་བསྣམས། བུམ་
པའི་ཁ་རྒྱན་དཔག་བསམ་ཤིང་། དཔག་བསམ་ཤིང་ལ་དགོས་འདོད་འབྱུང་།
བུམ་པའི་འགུལ་ཆིབས་རྒྱ་མོའི་དར། རྒྱ་མོའི་དར་འདི་ཤིང་ལོ་རིས། བུམ་
པའི་གཟུངས་ཐག་ལུ་གུ་རྒྱུད། གཡུང་དྲུང་ལུ་གུ་རྒྱུད་ལ་རྒྱུན་ཆད་མེད། ནང་
ནི་དམུ་ཡད་བཅུད་ཀྱིས་བཀང་། དམུ་ཡད་བཅུད་ལ་ཟད་པ་མེད། ཕྱ་སྒྲུབ་པ་
པོ་ལ་དངོས་གྲུབ་སྩོལ། གཡང་སྒྲུབ་པ་པོ་ལ་ལོངས་སྤྱོད་སྩོལ། མི་ནོར་ཟས་
གསུམ་སྤེལ་ བའི་ དངོས་གྲུབ་སྩོལ། ཕྱ་དམའ་ པ་ ཁུག་ཅིག་ ཕྱ་བདག་མོ།
གཡང་འཐོར་བ་བསྡུས་ཤིག་གཡང་བདག་མོ། ཕྱ་ཉམས་པ་བསོས་ཤིག་ཕྱ་
བདག་མོ། གཡང་ཡོ་བ་སྲོང་ཞིག་གཡང་བདག་མོ། མི་ཚེ་ཕྱུག་གཡང་ཟས་
བཅུད་དང་། བཀྲག་དང་གཟི་མདངས་ཁུ་ཡེ་གསུངས། འཛམ་གླིང་ཉི་མའི་ལྷོ་
ཕྱོགས་ན། གཡུ་མཚོ་སྔོན་མོ་ཀྱིལ་ལི་ལི། གཡུ་མཚོ་དེའི་དང་ཤེད་ན། གཡུ་
བྲག་སྔོན་པོ་ཟངས་སེ་ཟངས། གཡུ་བྲག་དེའི་རྩེ་མོ་ན། གཡུ་མཁར་སྔོན་པོ་
ལྡེམས་སེ་ལྡེམས། གཡུ་མཁར་དེའི་ནང་ཤེད་ན། ལྷོ་ཕྱོགས་ཕྱ་འགུགས་ཕོ་ཉ་
མོ། ལྷོ་ཕྱོགས་གཡང་འགུགས་ལས་མཁན་མོ། གཡུའི་བུད་མེད་སྔོན་མོ་བརྒྱ།
སྐུ་ལ་མཐིང་གི་འོད་ཟེར་འཕྲོ། ཕྱག་ན་གཡུའི་བུམ་པ་བསྣམས། བུམ་པའི་ཁ་
རྒྱུན་དཔག་བསམ་ཤིང་། དཔག་བསམ་ཤིང་ལས་དགོས་འདོད་འབྱུང་། བུམ་
པའི་འགུལ་ཆིངས་རྒྱ་མོའི་དར། རྒྱ་མོའི་དར་འདི་ཤིང་ལོ་རིས། བུམ་པའི་
505



གཟུངས་ཐག་ལུ་གུ་རྒྱུད། གཡུང་དྲུང་ལུ་གུ་རྒྱུད་ལ་རྒྱུན་ཆད་མེད། ནང་ནི་
དམུ་ཡད་བཅུད་ཀྱིས་བཀང་། དམུ་ཡད་བཅུད་ལ་ཟད་པ་མེད། ཕྱ་སྒྲུབ་པ་པོ་
ལ་དངོས་གྲུབ་སྩོལ། གཡང་ སྒྲུབ་པ་པོ་ལ་ལོངས་སྤྱོད་སྩོལ། མི་ནོར་ཟས་
གསུམ་སྤེལ་བའི་དངོས་གྲུབ་སྩོལ། དོ་ནུབ་གཡང་གསས་པྲ་ཕུད་དབུ་དགུ་
དང༌། ཕྱ་གཡང་ལྷ་ཚོགས་ཁྱེད་རྣམས་ཀྱིས། ཕྱ་དམའ་པ་ཁུག་ཅིག་ཕྱ་བདག་
མོ། གཡང་འཐོར་བ་བསྡུས་ཤིག་གཡང་བདག་མོ། ཕྱ་ཉམས་པ་བསོས་ཤིག་
ཕྱ་བདག་མོ། གཡང་ཡོ་བ་སྲོང་ཞིག་གཡང་བདག་མོ། རྨང་བུད་མེད་རྣམས་
ལ་བུའི་དངོས་གྲུབ་སྩོལ། དབུལ་པོ་ནོར་མེད་རྣམས་ལ་ནོར་གྱི་དངོས་གྲུབ་
སྩོལ། འཕོང་པ་ཟས་མེད་རྣམས་ལ་ཟས་ཀྱི་དངོས་གྲུབ་སྩོལ། ཕྱ་ཁུ་ཡེ་མ་
འཕང་རྟེན་ལ་བྱོན། གཡང་ཁུ་ཡེ་མ་ཉམས་རྟེན་ལ་བཞུགས། ཅེས་བྱའོ་ད་ནི་
ཕྱའི་ཐུགས་སྒྲུབ་སྟོན་སྟེ། མུ་རི་མུ་ཡ་བྲུམ་གྱི་ཟེར་ན། དབྱིངས་མི་འགྱུར་པའི་
ཕྱ་གསོལ་ཅིག ཐར་ཤིན་ཚར་ཤིན་དྲུང་གི་ཟེར་ན། སྣང་སྲིད་ཚེའི་ཕྱ་གསོལ་
ཅིག་ཨ་ཨོ་ཧཱུཾ། བསྭཱ་ཐོ་ཡེ་ཐུན། ཏིང་འབྱུང་དྲུང་མུ་ཁུ་ཡེ་བྲུམ་འདུ། ཨ་ནི་མ་
སྐྱེས་ནམ་མཁའི་ཕྱ། ཨོ་ནི་ཁ་དོག་རྫོགས་པའི་རྒྱན། ཧཱུཾ་ནི་སྣང་སྲིད་འདས་
པའི་གཟུགས། བསྭོ་ནི་སྣང་སྲིད་ལུས་ངག་སེམས། ཐོ་ཡེ་མཚན་མ་བོན་གྱི་
དངོས། ཏིང་འབྱུང་དྲུང་མོ་རིན་ཆེན་གཏེར། ཁུ་ཡེ་དྲུང་མུ་དམུ་ཞག་བཅུད།
སྣང་སྲིད་ལྷུན་གྱིས་གྲུབ་པའི་གཡང་འཛབ་འདི། དམུ་ཞག་དཀྱིལ་འཁོར་ལྷ་ལ་
མཆོད་པ་འབུལ། སྣང་སྲིད་རིན་ཆེན་གཏེར་གྱི་དངོས་གྲུབ་དུ། གནམ་རི་ས་
བྲག་རིན་ཆེན་སྐྱེད་མོ་ཚལ། མི་དང་མི་མིན་ལྷ་དང་ལྷ་མིན་ཚོགས། སྣང་སྲིད་
ཕྱ་གཡང་སུའི་གར་འཁྱམས་ཀྱང་། འདི་ལས་འདས་པ་བཙལ་ཡུལ་གཞན་ན་
མེད། དེ་རྣམས་བཅུད་བསྡུས་བདག་གི་དམུ་ཡད་དུ། ཕྱ་ཡི་ལྷ་མོ་དེ་རིང་
གནས་འདི་རུ། ལོངས་སྤྱོད་ཕུན་སུམ་ཚོགས་པའི་དམུ་ཡད་དུ། དམུ་ཞག་ཁ་
འཁོར་དམུ་ཡད་བཅུད་བསྡུས་ལ། གཡུ་དྲུང་དམུ་ཞག་ ཁོ་རོ་རོ། ཡེ་སྲིད་
506



གཡང་འཛབ་ཀྱིལ་ལི་ལི། ཨ་ཨོ་ཧཱུྃ། བསོ་ཐོ་ཡེ་ཐུན་ཏིང་འབྱུང་དྲུང་མུ་ཁུ་ཡེ་
བྲུམ་འདུ། ཨ་ཨོ་ཧཱུྃ་ནི་ཨརྱ་འཛམ་བྷ་ལྷ། བསོ་ཐོ་ཡེ་མུ་ཡེ་པྲ་ཕུད་སྐུ། ཏིང་
འབྱུང་དྲུང་མུ་རིན་ཆེན་གཏེར་གྱི་མཛོད། ཁུ་ཡེ་བྲུམ་འདུ་གཡང་གསས་ཕྱ་
གཉན་བཞི། དམུ་ཞག་རྫུ་འཕྲུལ་སྟོབས་ཀྱི་གཡང་འཛབ་འདི། གཏེར་འཛིན་
གཡང་གསས་ལྷའི་ལྷ་ལ་འབུལ། གཡང་གསས་ལྷ་རྣམས་སྤྲུལ་པའི་སྐུ་བཞེངས་
ལ། མུ་ཡེ་པྲ་ཕུད་གཡུང་དྲུང་ལྷའི་ལྷ། འཐིང་ནག་དབུ་དགུ་ཕྱག་ཀྱང་བཅོ་
བརྒྱད་དེ། ཞབས་བཞི་བསྐྲད་ནས་གནོད་སྦྱིན་གདན་ལ་བཞུགས། ཕྱག་དགུ་
གཡས་ཀྱིས་ས་དགུའི་བཅུད་བསྡུས་ནས། གཡོན་དགུ་སྟོང་གསུམ་རིན་ཆེན་
བཅུད་ཀྱིས་འགེངས། གནོད་ སྦྱིན་ནོར་བདག་ གཟིར་ ཞིང་ གཏེར་རྣམས་
འཛིན། རེ་བ་སྐོང་མཛད་གར་གསས་འཛམ་བྷ་ལ། གཡས་པས་ལྕགས་ཀྱུས་
ཁམས་གསུམབ་ཅུད་བསྡུས་ནས། གཡོན་པས་སྟོང་གསུམ་རིན་ཆེན་གཏེར་
གྱིས་འགེངས། རེ་བ་སྐོང་མཛད་རྒྱལ་བ་འཛམ་བྷ་ལྷ། རིན་ཆེན་གཡུ་ཕུད་
གཏེར་གྱི་མཆོད་པ་འདི། སྙིང་པོ་སྔགས་ཀྱིས་བསྐོར་ནས་འབུལ་ལགས་ཀྱི།
དམུ་ཞག་ཁ་འཁོར་དམུ་ཡད་བཅུད་བསྡུས་ལ། གཡུང་དྲུང་དམུ་ལག་ཁོ་རོ་རོ།
ཡེ་སྲིད་གཡང་འཛབ་ཀྱིལ་ལི་ལི། ཨ་ཨོ་ཧཱུྃ། བསོ་ཐོ་ཡེ་ཐུན་ཏིང་འབྱུང་དྲུང་མོ་
ཁུ་ཡེ་བྲུམ་འདུ། འཛམ་གླིང་ཤར་ཕྱོགས་དམུ་ཞག་གསས་མཁར་ན། ཕྱ་
གསས་སྤྲུལ་པ་ལས་ཀྱི་རྫུ་འཕྲུལ་ཅན། བླ་ན་ཡེ་ཤེས་མི་ཕོ་ཕྱོད་དེ་ཕྱོད། འོག་
ན་སྤྲུལ་པའི་རྟ་རྒྱུགས་སྲིང་ངེ་སྲིང་། ཕྱག་ན་ཡེ་སྲིད་སྤྲུལ་པའི་མདའ་འཕང་
འཛིན། པྲ་ཕུད་གར་གསས་ཐུགས་ཀྱིས་རྒྱུད་བསྐུལ་ལས། ཤར་ཕྱོགས་ནེ་
སླས་རྒྱལ་མོས་བསེན་བཟུང་ལ། དྲི་ཟའི་ཡུལ་ནས་ཕྱ་དང་གཡང་ཁུག་ཅིག ཨ་
ཨོ་ཧཱུྃ་བསོ་ ཐོ་ཡེ་ཐུན་ཏིང་འབྱུང་དྲུང་མོ་ཁུ་ཡེ་བྲུམ་འདུ། འཛམ་གླིང་བྱང་
ཕྱོགས་དམུ་ཞག་གསས་མཁར་ན། ཕྱ་གསས་སྤྲུལ་པ་རླུང་གི་རྫུ་འཕྲུལ་ཅན།
བླ་ན་ཚེའི་མི་ཕོ་ཕྱོད་དེ་སྤྱོད། འོག་ན་ཉུང་གི་རྟ་རྒྱུགས་སྲིང་ངེ་སྲིང་། ཕྱག་ན་
507



ཡེ་སྲིད་སྤྲུལ་པའི་གར་མདུང་འཛིན། པྲ་ཕུད་རྔམ་གསས་ཐུགས་ཀྱི་རྒྱུད་སྐུལ་
ལས། ལན་བརྒྱད་རླུང་གི་ལྷ་མོས་བསེན་བཟུང་ལ། གནོད་སྦྱིན་ཡུལ་ནས་ཕྱ་
དང་གཡང་ཁུག་ཅིག ། ཨ་ཨོ་ཧཱུྃ་བསྭཱ་ཐོ་ཡེ་ཐུན་ཏིང་འབྱུང་དྲུང་མོ་ཁུ་ཡེ་བྲུམ་
འདུ། འཛམ་གླིང་ནུབ་ཕྱོགས་དམུ་ཞག་གསས་མཁར་ན། ཕྱ་གསས་སྤྲུལ་པ་
རླུང་གི་རྫུ་འཕྲུལ་ཅན། བླ་ན་སྤོས་ཀྱི་མི་ཕོ་ཕྱོད་དེ་ཕྱོད། འོག་ན་གཡུའི་རྟ་
རྒྱུགས་སྲིང་ངེ་སྲིང་། ཕྱག་ན་ཡེ་སྲིད་སྤྲུལ་པའི་མདའ་དར་འཛིན། པྲ་ཕུད་
དབལ་གསས་ཐུགས་ཀྱིས་རྒྱུད་བསྐུལ་ལས། ཚངས་སྟང་རྒྱལ་མོས་པའི་བསེན་
བཟུང་ལ། ཀླུ་དབང་ཡུལ་ནས་ཕྱ་དང་གཡང་ཁུག་ཅིག ཨ་ཨོ་ཧཱུྃ་བསྭཱ་ཐོ་ཡེ་
ཐུན་ཏིང་འབྱུང་དྲུང་མོ་ཁུ་ཡེ་བྲུམ་འདུ། འཛམ་གླིང་ལྷོ་ ཕྱོགས་དམུ་ཞག་
གསས་མཁར་ན། ཕྱ་གསས་སྤྲུལ་པ་ལས་ཀྱི་རྫུ་འཕྲུལ་ཅན། བླ་ན་སེམས་ཀྱི་
མི་ཕོ་ཕྱོད་དེ་ཕྱོད། འོག་ན་ཡིད་ཀྱི་རྟ་རྒྱུགས་སྲིང་ངེ་སྲིང་། ཕྱག་ན་ཡེ་སྲིད་
འཕྲུལ་གྱི་སྦར་ཤད་བསྣམས། པྲ་ཕུད་རྒོད་གསས་ཐུགས་ཀྱི་རྒྱུད་བསྐུལ་ལས།
ཏིང་ནམ་རྒྱལ་མོས་ལས་ཀྱི་བསེན་བཟུང་ལ། གཤིན་རྗེའི་ཡུལ་ནས་ཕྱ་དང་
གཡང་ཁུག་ཅིག དམུ་ཞག་ཁ་འཁོར་དམུ་ཡད་བཅུད་བསྡུས་ལ། གཡུང་ང་
དམུ་ཞག་ཁོ་ར་རོ། ཡེ་སྲིད་གཡང་ལྟོས་ཀྱིལ་ལི་ལི། དཀར་ལ་འཚེར་བ་མིའི་སྤྱ།
དམར་ལ་དངས་པ་ནོར་གྱི་གཡང་། སྣུམ་ལ་འདྲིལ་པ་ཟས་ཀྱི་བཅུད། གསས་
མཁར་ཕྱ་ལྟོས་ཀོར་རོ་རོ། ཡེ་སྲིད་གཡང་ལྟོས་ཀྱིལ་ལི་ལི། ཨ་ཨོ་ཧཱུྃ་བསོ་ཐོ་ཡེ་
ཐུན་ཏིང་འབྱུང་དྲུང་མུ་ཁུ་ཡེ་བྲུམ་འདུ། སྐུ་གསུང་ཐུགས་ཀྱི་དངོས་གྲུབ་སྩལ་
དུ་གསོལ། ཕྱ་དེ་ཡང་མ་འཕང་ཁུ་ཡེ་བྱོན། གཡང་དེ་ཡང་མ་ཉམས་རྟེན་ལ་
བཞུགས། ཅེས་ཕྱ་གཡང་རྫོགས་སོ། དེ་ནས་སྔ་དྲོ་ཕྱ་སྐོར་ལ་བཏང་ལ། ནང་
དུ་འདི་སྐད་དོ། །
ཕྱ་ཁུ་ཡེ། གཡུང་དྲུང་ཕྱ་སྐོར་ཀོར་རོ་རོ། གཡུང་དྲུང་གཡས་སྐོར་ཀྱིལ་
ལི་ལི། གཡུང་དྲུང་ཕྱ་སྐོར་དང་པོ་ལ། མདའ་དར་འདི་ལ་རྟེན་བྱས་པའི།
508



{
གཙང་ལ་དག་པའི་ལྷ་གཡང་འགུགས། གཡུང་དྲུང་ཕྱ་སྐོར་འོག་མ་ལ། ཁང་
པ་འདི་ལ་རྟེན་བྱས་པའི། འཕན་ལ་དར་པའི་ཕྱ་ཅིག་འགུགས། གཡུང་དྲུང་
ཕྱ་སྐོར་གསུམ་པ་ལ། སུམ་ཚན་སྒྲོག་ལ་རྟེན་བྱས་པའི། འདོ་ཆེན་རྟའི་ཕྱ་ཅིག་
འགུགས། རྡང་ ཐག་འདི་ ལ་ རྟེན་བྱས་པའི། ལྡོང་ རོ་ གནག་ གི་ ཕྱ་ ཅིག་
འགུགས། སྟར་ཐག་འདི་ལ་རྟེན་བྱས་པའི། ཅོ་རོ་ལུག་གི་ཕྱ་ཅིག་འགུགས།
བཞོན་ཟོ་འདི་ལ་རྟེན་བྱས་པའི། ཚེ་ཚེ་རའི་ཕྱ་ཅིག་འགུགས། སྐྱིད་ཐག་འདི་
ལ་རྟེན་བྱས་པའི། འབྲི་མོ་བའི་ཕྱ་ཅིག་འགུགས། ཕྱ་ནས་འདི་ལ་རྟེན་བྱས་
པའི། སྔོན་མོ་ནས་ཀྱི་ཕྱ་ཅིག་འགུགས། ཕྱ་ཆང་འདི་ལ་རྟེན་བྱས་པའི།
བདུད་རྩི་ཟས་ཀྱི་ཕྱ་ཅིག་འགུགས། དཔྱིད་ཟླ་གསུམ་ལ་ཕྱ་འགུགས་པ། ཕྱ་མོ་
ཙོ་ཤིང་གི་ཁ་ལ་གནས། ཤིང་ཐོག་སྙིང་པོ་ཡལ་ག་རྒྱས། ཤིང་གི་སྙིང་པོ་བུ་
རམ་ལགས། སྙིང་པོ་བུ་རམ་ལ་རྟེན་ཕྱ་ཅིག་འགུགས། དབྱར་ཟླ་གསུམ་ལ་ཕྱ་
ཅིག་འགུགས། ཕྱ་མོ་ཙིརྩི་ཐོག་ཁ་ལ་གནས། རྩི་ཐོག་རྒྱལ་མོ་སྐྱེད་བྱེད་མ།
རྩི་ཐོག་སྙིང་པོ་མར་ཡིན་པས། སྙིང་པོ་མར་ལ་རྟེན་ནས་ཕྱ་ཅིག་འགུགས།
སྟོན་ཟླ་གསུམ་ལ་ཕྱ་ཅིག་འགུགས། རྒུན་ཟླ་གསུམ་ལ་ཕྱ་འགུགས་མ། ཕྱི་མོ་ཙོ་
ཆུ་བོའི་གཞུང་ལ་གནས། ཆུའི་རྒྱལ་མོ་གསོ་བྱེད་མ། ཆུའི་སྙིང་པོ་ལན་ཚྭ་ཡིན།
སྙིང་པོ་ལན་ཚྭ་ལ་རྟེན་ནས་ཕྱ་ཅིག་འགུགས། ནམ་མཁའི་སྙིང་པོ་གཡུ་ཡིན་
པས། སྙིང་པོ་གཡུ་ལ་རྟེན་ནས་ཕྱི་ཅིག་འགུགས། སའི་སྙིང་པོ་གསེར་ཡིན་
པས། སྙིང་པོ་གསེར་ལ་རྟེན་ནས་ཕྱ་ཅིག་འགུགས། ཕྱ་དེ་ཡང་མ་ཉམས་ཁུ་ཡེ་
གསུངས། གཡང་དེ་ཡང་མ་འཕང་ཁུ་ཡེ་གསུངས། ཕྱ་ཁུ་ཡེ་ཕྱ་མ་བུམ་དང་
དངུལ་མ་བུམ། ཕྱི་ནི་རིན་ཆེན་དངུལ་བུམ་ལགས། ནང་ནི་བདུད་རྩི་བཅུད་
ཀྱིས་བལྟམས། མི་ཚེ་ཕྱུག་གཡང་འདི་རུ་བལྟམས། ཟས་བཅུད་ནོར་གཡང་
འདི་རུ་བལྟམས། ཕྱ་སྐོར་ནང་དུ་སྩལ་དུ་གསོལ། ཕྱ་མ་བུམ་དང་རྫ་མ་བུམ།
ཕྱི་ནི་རིན་ཆེན་རྫ་མ་བུམ། ནང་ནི་འདུད་རྩི་བཅུད་ཀྱིས་བལྟམ། མི་ཚེ་ཕྱུག་
509



གཡང་འདི་རུ་བལྟམས། ཟས་བཅུད་ནོར་གཡང་འདི་རུ་བལྟམས། ཕྱ་སྐོར་
ནང་དུ་སྩལ་དུ་གསོལ། ཕྱ་མ་བུམ་དང་ཤིང་མ་བུམ། ཕྱི་ནི་རིན་ཆེན་ལོག་ཁྲོ་
ཕོར། ནང་ནི་བདུད་རྩི་བཅུད་ཀྱིས་བལྟམས། མི་ཚེ་ ཕྱུག་ གཡང་འདི་རུ་
བལྟམས། ཟས་བཅུད་ནོར་གཡང་འདི་རུ་བལྟམས། གཡང་སྐོར་ནང་དུ་སྩལ་
དུ་གསོལ། བསོ་ཨོ་ཚེ་བྲུམ་གཡང་བུམ་གཡུ་རྩེ་བྲུམ། ཨ་ཡུར་གཉན་ན་གཡུ་ཚེ་
བྲུམ། དེ་ནས་ཕོ་ཉ་བང་ཆེན་རྣམས་ལ་ཞལ་དྲོ་བྱ་ཞིང་ཕྱ་བོན་ཀྱིས་འདྲི་སྟེ། །
ཀྱེ། ཕྱ་བོན་རིང་ལྡེ་འོད་དཀར་ཞལ་ན་རེ། ཁྱེད་ཕོ་ཉ་བང་ཆེན་ཚུར་
གསོན་དང་། ངའི་ཡུལ་འདི་གང་ཡིན་ཆ་བདོག་གམ། མཁར་འདི་གང་ཡིན་
ཆ་མེད་ན། ཕྱ་ཡུལ་སྣང་ལྡན་གཡུ་རྩེ་ཡིན། ཕྱི་མཁར་རྒྱལ་མཁར་གཉིས་ཀྱི་
བར་ཤེད་ན། མི་དཀར་རྟ་རུ་དཀར་བ་ཅིག ཕྱ་ལྕག་འབྲས་བུ་དཀར་བ་ཅིག
དབུ་ཞྭ་ཐོད་དུ་དཀར་བ་ཅིག ཁ་ནས་ཁུ་ཡེ་ཁུ་ཡེ་ཟེར། འདང་གསུམ་ནམ་གྱི་
སྲོད་ཤེད་ལ། རྒྱུ་སྦྱོར་ཡོན་བདག་ཁབ་སྒོ་རུ། མི་ཕྱ་ལེ་གཅིག་འགུགས་པ་ལ།
སྲོད་ལ་ ཕྱ་རྐུན་ཡིན་པ་འདྲ། གུང་ལ་ཤོད་འདེབས་ཡིན་པ་འདྲ། ཐོ་རང་
འཇའུ་ཡིན་པ་འདྲ། ཁྱེད་ཕྱ་རྐུན་གཡང་རྐུན་མ་ཡིན་ནམ། ཕྱ་རྐུན་གཡང་
རྐུན་ཡིན་པ་ན། ཁ་ལ་སོལ་བའི་རྒྱ་གཅིག་འདེབས། ངོ་ལ་དྲེག་པའི་ཐིག་ཅིག་
འདེབས། དེ་འདྲ་ ཕྱ་རྐུན་མིན་ལགས་བསམ། ཕྱ་ སྐྱེལ་ གཡང་སྐྱེལ་ཡིན་
ལགས་བསམ། ཕྱ་སྐྱེལ་གཡང་སྐྱེལ་ཡིན་པ་ན། ཡུལ་ནི་རྒྱ་ཡུལ་གཏོང་བཟང་
ན། མཁར་ནི་རྒྱ་མཁར་ལྡེམ་པ་ན། རྒྱ་ནག་གཙུག་ལག་རྒྱལ་པོ་བཞུགས།
ཁོང་ལ་འཁོར་དུ་ཅི་མངའ་ན། སྐྱེས་པ་ཆོ་ག་རང་དང་སྟོང་ཙམ་མངའ། ཟ་མ་
བུད་མེད་རང་དང་སྟོང་ཙམ་མངའ། བྱིས་པ་ཆུང་གསུམ་རང་དང་སྟོང་ཙམ་
མངའ། དེ་འདྲའི་ཕྱ་སྐྱེལ་ཡིན་ལགས་བསམ། དེ་འདྲའི་ཕྱ་སྐྱེལ་ཡིན་པ་ན།
ཁྱོད་ཀྱི་ཕྱག་ཆག་ཡས་པ་ན། སྐྱེས་པའི་བླ་མདའ་བདོག་ལགས་བསམ། བྱིས་
པའི་རྩེ་ཐག་བདོག་ལགས་བསམ། གསེར་འཕང་གཡུ་ལོ་བདོག་ལགས་བསམ།
510



ཕྱག་ན་དེ་ལྟར་ཡོད་པ་ན། ཞལ་དུ་ཕྱེ་མར་འོལ་ཀོན་འདྲེན། མགུལ་དུ་གསེར་
ཆང་སིང་མ་ཞུ། དབུ་ལ་མར་དཀར་སྟ་ནོ་བྱེད། ཞལ་ནས་ཁུ་ཡེ་ཁུ་ཡེ་གསུངས།
ཕྱ་བོན་རིང་ལྡེ་འོད་དཀར་ཞལ་ན་རེ། ཕོ་ཉ་བང་ཆེན་ཚུར་གསོན་དང་།
ཕྱ་མཁར་བཙན་མཁར་བར་ཤེད་ན། མི་དམར་རྟ་རུ་དམར་བ་གཅིག ཕྱ་
ལྕག་འབྲས་བུ་དམར་བ་གཅིག གཞུ་མོ་རྒྱུད་དུ་དམར་བ་གཅིག མདའ་མོ་
སྟོང་དུ་དམར་བ་གཅིག དབུ་ཞྭ་ཐོད་དུ་དམར་བ་གཅིག ཁ་ནས་ཁུ་ཡེ་ཁུ་ཡེ་
ཟེར། འདང་གསུམ་ནམ་གྱི་སྲོད་ཤེད་ལ། རྒྱུ་སྦྱོར་ཡོན་བདག་ཁབ་སྒོ་རུ། རྟ་
ཕྱ་ལེ་ གཅིག་འགུགས་པ་ལ། སྲོད་ལ་ ཕྱ་རྐུན་ཡིན་པ་འདྲ། གུང་ལ་ ཤོད་
འདེབས་ཡིན་པ་འདྲ། ཐོ་རང་འཇའུ་ཡིན་པ་འདྲ། ཕྱ་རྐུན་གཡང་རྐུན་མ་
ཡིན་ནམ། ཕྱ་རྐུན་གཡང་རྐུན་ཡིན་པ་ན། ཁ་ལ་སོལ་བའི་རྒྱ་གཅིག་འདེབས།
ངོ་ལ་དྲེག་པའི་ཐིག་ཅིག་འདེབས། དེ་འདྲ་ཕྱ་རྐུན་མིན་ལགས་བསམ། ཕྱ་
སྐྱེལ་གཡང་སྐྱེལ་ཡིན་ལགས་བསམ། ཕྱ་སྐྱེལ་གཡང་སྐྱེལ་ཡིན་པ་ན། ཡུལ་ནི་
དྲུག་ཡུལ་དྲུག་སྟོད་ན། དྲུག་གུ་པའི་རྒྱལ་པོ་བཞུགས། ཁོང་ལ་འཁོར་དུ་ཅི་
མངའ་ན། རྟ་ཕོ་ཆེན་རང་དང་སྟོང་ཙམ་མངའ། རྒོད་ཡོ་མ་རང་དང་སྟོང་
ཙམ་མངའ། རྟེ་ཐོར་རང་དང་སྟོང་ཙམ་མངའ། དེ་འདྲའི་ ཕྱ་སྐྱེལ་ཡིན་
ལགས་བསམ། དེ་འདྲའི་ཕྱ་སྐྱེལ་ཡིན་པ་ན། རྟ་ཕོ་ཆེན་ཐུབ་པའི་གསེར་སྲབ་
གཡུ་འཐུར་ཡོད་ལགས་བསམ། རྒོད་ཡོ་མ་ཐུབ་པའི་སུམ་ཆེན་ཡོད་ལགས་
བསམ། རྟེ་ཐོར་རྔོག་ཐུད་དུང་གི་སྤ་ལྕགས་བདོག་ལགས་སམ། ཕྱག་ན་དེ་
ལྟར་ཡོད་པ་ན། ཞལ་དུ་ཕྱེ་མར་འོལ་ཀོན་འདྲེན། འགུར་དུ་འབྲས་ཆང་སིང་
མ་ཞུ། དབུ་ལ་མར་དཀར་སྟ་ནོ་བྱེ། ཞལ་ནས་ཁུ་ཡེ་ཁུ་ཡེ་གསུངས། ཕྱི་བོན་
རིང་ལྡེ་འོད་དཀར་ཞག་ན་རེ། ཕོ་ཉ་བང་ཆེན་ཚུར་གསོན་དང། ཕྱ་མཁར་
བདུད་མཁར་གཉིས་ཀྱི་བར་ཤེད་ན། མི་ནག་རྟ་རུ་ནག་པ་གཅིག ཕྱ་ལྕག་
འབྲས་བུ་ནག་པ་གཅིག གཞུ་མོ་རྒྱུད་དུ་ནག་པ་ཅིག མདའ་མོ་སྟོང་དུ་ནག་
511



པ་ཅིག དབུ་ཞྭ་ཐོད་དུ་ནག་པ་ཅིག ཁ་ནས་ཁུ་ཡེ་ཁུ་ཡེ་ཟེར། མདང་གསུམ་
ནམ་གྱི་སྲོད་ཤེད་ལ། རྒྱུ་སྦྱོར་ཡོན་བདག་ཁབ་སྒོ་རུ། གནག་ཕྱ་ལེ་གཅིག་
འགུགས་པ་ལ། སྲོད་ལ་ཕྱ་རྐུན་ཡིན་པ་འཛར། གུང་ལ་ཤོད་འདེབས་ཡིན་པ་
འདྲ། ཐོ་རང་འཇའུ་ཡིན་པ་འདྲ། ཁྱེད་ཕྱ་རྐུན་གཡང་རྐུན་མ་ཡིན་ནམ། ཕྱ་
རྐུན་གཡང་རྐུན་ཡིན་པ་ན། ཁ་ལ་སོལ་བའི་རྒྱ་གཅིག་འདེབས། ངོ་ལ་དྲེག་
པའི་ཐིག་ཅིག་འདེབས། དེ་འདྲ་ཕྱ་རྐུན་མིན་ལགས་བསམ། ཕྱ་སྐྱེལ་གཡང་
སྐྱེལ་ཡིན་ལགས་བསམ། ཕྱ་སྐྱེལ་གཡང་སྐྱེལ་ཡིན་པ་ན། ཡུལ་ནི་སྨར་ཡུལ་
ཐང་བརྒྱད་ན། སམར་མི་རྒྱལ་པོ་དྲན་པ་བཞུགས། ཁོང་ལ་འཁོར་དུ་ཅི་
མངའ་ན། གཡག་ཕོ་རང་དང་སྟོང་ཙམ་མངའ། འབྲི་མོ་རང་དང་སྟོང་ཙམ་
མངའ། བེ་ཅོར་རང་དང་སྟོང་ཙམ་མངའ། དེ་འདྲའི་སྐྱེལ་ཡིན་ལགས་སམ།
དེ་འདྲའི་ཕྱ་སྐྱེལ་ཡིན་པ་ན། དར་གྱི་རྡང་ཐག་ལ་གསེར་གྱི་རྡང་ཕུར་བཏགས་
པ་བདོག་ལགས་སམ། དངུལ་གྱི་སྐྱིད་ཐག་དུང་གི་ཟོ་བ་བདོག་ལགས་སམ།
དུང་གི་མིག་ལ་གཡུའི་ཆ་རུ་བཏགས་པ་བདོག་ལགས་སམ། ཕྱག་ན་དེ་ལྟར་
ཡོད་པ་ན། ཞལ་དུ་ཕྱེ་མར་འོལ་ཀོན་འདྲེན། འགུར་དུ་འབྲས་ཆང་སིང་མ་ཞུ།
དབུ་ལ་མར་དཀར་སྟ་ནོ་བྱེ། ཞལ་ནས་ཁུ་ཡེ་ཁུ་ཡེ་གསུངས། ཕྱ་བོན་རིང་ལྡེ་
འོད་དཀར་ཞག་ན་རེ། ཕོ་ཉ་བང་ཆེན་ཚུར་གསོན་དང་། ཕྱ་མཁར་གཡང་
མཁར་བར་ཤེད་ན། མི་སྨུག་རྟ་རུ་སྨུག་པ་གཅིག ཕྱ་ལྕག་འབྲས་བུ་སྨུག་པ་
གཅིག གཞུ་མོ་རྒྱུད་དུ་སྨུག་པ་ཅིག མདའ་མོ་སྟོང་དུ་སྨུག་པ་ཅིག དབུ་ཞྭ་
ཐོད་དུ་སྨུག་པ་ཅིག ཁ་ནས་ཁུ་ཡེ་ཁུ་ཡེ་ཟེར། མདང་གསུམ་ནམ་གྱི་སྲོད་ཤེད་
ལ། རྒྱུ་སྦྱོར་ཡོན་བདག་ཁབ་སྒོ་རུ། ལུག་ཕྱ་ལེ་གཅིག་འགུགས་པ་ལ། སྲོད་ལ་
ཕྱ་རྐུན་ཡིན་པ་འདྲ། གུང་ལ་ཤོད་འདེབས་ཡིན་པ་འདྲ། ཐོ་རང་འཇའུ་ཡིན་
པ་འདྲ། ཕྱ་རྐུན་གཡང་རྐུན་མ་ཡིན་ནམ། ཕྱ་རྐུན་གཡང་རྐྱེན་ཡིན་པ་ན།
ཁ་ལ་སོལ་བའི་རྒྱ་གཅིག་འདེབས། ངོ་ལ་དྲེག་པའི་ཐིག་ཅིག་འདེབས། དེ་
512



འདྲ་ཕྱ་རྐུན་མིན་ལགས་བསམ། ཕྱ་སྐྱེལ་གཡང་སྐྱེལ་ཡིན་ལགས་བསམ། ཕྱ་
སྐྱེལ་གཡང་སྐྱེལ་ཡིན་པ། ཡུལ་ནི་ཕྱི་ཡུལ་གཡང་ཡུལ་ན། ཅོ་རོ་རྒྱའི་རྒྱལ་པོ་
བཞུགས། ཁོང་ལ་འཁོར་དུ་ཅི་མངའ་ན། ཁལ་པ་རང་དང་སྟོང་ཙམ་མངའ།
མ་མོ་རང་དང་སྟོང་ཙམ་མངའ། ལུག་གུ་ རང་དང་སྟོང་ཙམ་མངའ། དེ་
འདྲའི་ཕྱ་སྐྱེལ་ཡིན་ལགས་སམ། དེ་འདྲའི་ཕྱ་སྐྱེལ་ཡིན་པ་ན། དུང་གི་ཁལ་
རྡང་གཡུའི་སྟར་ཐག་དང་། དུང་གི་བཞོས་ཟོ་བདོག་ལགས་སམ། དེ་ལྟར་
ཕྱག་ན་ཡོད་པ་ན། ཞལ་དུ་ཕྱེ་མར་འོལ་ཀོན་འདྲེན། འགུར་དུ་འབྲས་ཆང་
སིང་མ་ཞུ། དབུ་ལ་མར་དཀར་སྟ་ནོ་བྱེ། ཞལ་ནས་ཁུ་ཡེ་ཁུ་ཡེ་གསུངས།
ཕྱ་བོན་རིང་ལྡེ་འོད་དཀར་ཞལ་ན་རེ། ཕོ་ཉ་བང་ཆེན་ཚུར་གསོན་དང་།
ཕྱ་མཁར་དམུ་མཁར་བར་ཤེད་ན། མི་སེར་རྟ་རུ་སེར་བ་ཅིག ཕྱག་ལྕག་
འབྲས་བུ་སེར་བ་ཅིག གཞུ་མོ་རྒྱུད་དུ་སེར་བ་ཅིག མདའ་མོ་སྟོང་དུ་སེར་བ་
ཅིག དབུ་ཞྭ་ཐོད་དུ་སེར་བ་ཅིག ཁ་ནས་ཁུ་ཡེ་ཁུ་ཡེ་ཟེར། མདང་གསུམ་
ནམ་གྱི་སྲོད་ཤེད་ལ། རྒྱུ་སྦྱོར་ཡོན་བདག་ ཁབ་སྒོ་རུ། འབྲུ་ ཕྱ་ལེ་ གཅིག་
འགུགས་པ་ལ། སྲོད་ལ་ཕྱ་རྐུན་ཡིན་པ་འདྲ། གུང་ལ་ཤོད་འདེབས་ཡིན་པ་
འདྲ། ཐོ་རང་འཇའུ་ཡིན་པ་འདྲ། ཕྱ་རྐུན་གཡང་རྐུན་མ་ཡིན་ནམ། ཕྱ་རྐུན་
གཡང་རྐུན་ཡིན་པ་ན། ཁ་ལ་སོལ་བའི་རྒྱ་གཅིག་འདེབས། ངོ་ལ་དྲེག་པའི་
ཐིག་ཅིག་འདེབས། དེ་འདྲ་ ཕྱ་རྐུན་མིན་པ་ན། ཕྱ་སྐྱེལ་གཡང་སྐྱེལ་ཡིན་
ལགས་བསམ། ཕྱ་སྐྱེལ་གཡང་སྐྱེལ་ཡིན་པ་ན། བོད་ཡུལ་དབུས་ཀྱི་འཛམ་
གླིང་ན། བོད་ཡུལ་དབུས་ཀྱི་རྒྱལ་པོ་བཞུགས། ཁོང་ལ་འཁོར་དུ་ཅི་མངའ་ན།
ནས་དཀར་མོའི་བང་ང་སྟོང་ཙམ་མངའ། མར་མོའི་བང་ང་ཉིས་སྟོང་མངའ།
སྔོན་མོའི་བང་ང་སུམ་སྟོང་མངའ། དེ་འདྲའི་ཕྱ་སྐྱེལ་ཡིན་ལགས་བསམ། དེ་
འདྲའི་ཕྱ་སྐྱེལ་ཡིན་པ་ན། ཁྱེད་ཀྱི་ཕྱག་ཆ་གཡས་པ་ན། བསྡུས་པའི་བྲེ་སྲང་
བདོག་ལགས་བསམ། ཁྱེད་ཀྱི་ཕྱག་ཆ་གཡོན་པ་ན། སེ་ལེ་འབྲིའི་ཡ་སོ་དང་།
513



འོ་མ་འཇོ་བའི་ནུ་མ་དང་། གྱི་ལིང་རྟའི་ཨ་རུ་དང་། ཀོ་ལེ་འབྲུའི་རྔ་མ་ཚོ་ཡོད་
ལགས་བསམ། ཕྱག་ན་དེ་ལྟར་ཡོད་པ་ན། ཞལ་དུ་ཕྱེ་མར་འོལ་ཀོན་འདྲེན།
འགུར་དུ་འབྲས་ཆང་སིང་མ་ཞུ། དབུ་ལ་མར་དཀར་སྟ་ནོ་བྱེ། ཞལ་ནས་ཁུ་ཡེ་
ཁུ་ཡེ་གསུངས། ཅེས་འདྲིའོ། །
བཞི་བ། སྤྲེའུ་དང་བྲག་སྲིན་མོ་ལས་བོད་ཀྱི་
མི་རྒྱུད་ཆད་ཚུལ་གྱི་སྒྲུང་།
( དཔལ་ལྡན་ཇོ་བོ་ཨ་ཏི་ཤས་གཏེར་ནས་དྲངས།)
དེ་ནས་ཡང་བོད་ཡུལ་ཁ་བ་ཅན་དེའི་སྟོད་ཁམས་གསུམ་ན་གངས་རི་
དང་། བྲག་རི་དང་། གཡའ་རིའི་ར་བ་ན་སེངྒེ་དང་ལྕེ་སྤྱང་ལ་སོགས་པའི་
གཅན་ཟན་སྣ་ཚོགས་གནས་པ། བར་ཁམས་གསུམ་ན་བྲག་དང་སྤང་དང་
ནགས་ཀྱི་ར་བ་ན་བྲག་སྲིན་མོ་དང་སྤྲེའུ་དང་། དོམ་དྲེད་ལ་སོགས་པ་སེམས་
ཅན་དུད་འགྲོ་སྣ་ཚོགས་པས་དབང་བྱས། སྨད་ཁམས་གསུམ་ན་ནགས་ཀྱི་
ལྗོངས་དང། མཚོ་དང་མཚེའུ་དང་ནེའུ་སིང་གི་ར་བ་ན་འདབ་ཆགས་ཀྱི་བྱ་སྣ་
ཚོགས་དང་། གླང་པོ་ཆེ་དང་ཆུ་རྟ་ཆུ་གླང་ལ་སོགས་པ་དུད་འགྲོའི་རིགས་སུ་
གྱུར་པ་སྣ་ཚོགས་པ་གནས་ཏེ། མིའི་འགྲོ་བ་ནི་གཅིག་ཀྱང་ཡེ་མེད་པས་འདུལ་
བའི་སྐབས་མ་རྙེད་དོ། །དེའི་ཚེ་སྲིན་ཡུལ་ལང་ཀ་པུ་རི་ན། སྲིན་པོ་ལང་ཀ་
མགྲིན་བཅུ་དང་། ལྷའི་རྒྱལ་པོ་ར་མ་ ཎ་ གཉིས་ ལྷ་ མོ་ གཟི་ལྡན་མ་ལ་མ་
འཆམས་ནས་འཐབ་པའི་སྤྲེའུ་གྱད་ཧ་ལུ་མ་ད་བྱ་བ་སྤྱན་རས་གཟིགས་ཀྱི་སྤྲུལ་
པའི་སློབ་མ་དེ་རི་པོ་ཏ་ལར་སྤྱན་རས་གཟིགས་ཀྱི་དྲུང་དུ་ཕྱིན་པ་དང་། སྤྲེའུ་
དེ་ལ་སྤྱན་གཟིགས་ཀྱིས་གསུངས་པ། སྤྲེའུ་ཁྱོད་ཀྱིས་བྱང་ཕྱོགས་ཁ་བ་ཅན་གྱི་
བྲག་རི་ལ་སྒོམ་ནུས་སམ་གསུངས་པས། སྤྲེའུ་དེ་ན་རེ་ངས་བོད་ཡུལ་ཁ་བ་ཅན་
514



གྱི་བྲག་རི་ལ་སྒོམ་ནུས་ལགས་ཞུས་པས། ཐུགས་རྗེ་ཆེན་པོ་འཕགས་པ་སྤྱན་
རས་གཟིགས་ཀྱིས་སྤྲེའུ་དེ་ལ་མི་སྡུག་པའི་སྒོམ་བསླབས། དགེ་བསྙེན་གྱི་སྡོམ་
པ་ཕོག ཟབ་པ་དང་རྒྱ་ཆེ་བའི་ཆོས་བསླབས་སྤྲེའུ་བྱང་ཆུབ་སེམས་དཔའ་ཞེས་
བྱ་བའི་མིང་བཏགས་ནས་བྱང་ཕྱོགས་ཁ་བ་ཅན་གྱི་རི་ལ་སྒོམ་དུ་བཏང་ངོ། །
སྤྲེའུ་སྒོམ་བྱང་ཆུབ་སེམས་དཔའ་དེས་ཀྱང་རྫུ་འཕྲུལ་གྱིས་བོད་ཡུལ་བྱང་ཕྱོགས་
ཁ་བ་ཅན་དུ་ཕྱིན་ཏེ། དེ་ནས་བྲག་རུམ་གྱི་དབུས་ཀྱི་བྲག་ཕུག་ཅིག་ན་སྒོམ་
གྱིན་ཡོད་པའི་ཚེ། བྲག་སྲིན་མོ་ཅིག་སྤྲེའུ་མོའི་ཆ་བྱད་དུ་བརྫུས་སྤྲེའུ་སྒོམ་པའི་
དྲུང་དུ་འོངས་ནས་འདོམས་བསྟན། ས་གཏོར་འདོད་པ་བརྟེན་པའི་བརྡའ་
ཆོས་བྱས་ཏེ་སོང་ངོ་། །ཚུལ་དེ་བཞིན་དུ་ཉིན་ཞག་བདུན་གྱི་བར་དུ་བྱས་ཀྱང་།
སྤྲེའུས་མི་སྡུག་པ་བསྒོམས་པས་སྤྲེའུ་མོའི་འདོད་པ་ལ་སེམས་གཡོ་བར་མ་གྱུར་
ཏོ། །ཉི་མ་བརྒྱད་པ་ལ་བྲག་སྲིན་མོ་དེ་མིའི་བུད་མེད་མཚར་མོ་རྒྱན་ཐམས་
ཅད་ཀྱིས་བརྒྱན་པ་གཅིག་ཏུ་སྤྲུལ་ནས་སྤྲེའུའི་དྲུང་དུ་འོངས་འདོམས་བསྟན་
འདོད་པ་སྤྱོད་པའི་བརྡའ་ཆོས་བྱས་ས་གཏོར་བྱེད་ཀྱི་འདུག་པ་ལ་བལྟས་པས།
སྤྲེའུ་སྒོམ་གྱི་བསམ་པ་ལ་སེར་ཀར་རླུང་འཇུག ། སྡིག་པ་ཅན་ལ་བདུད་ཀྱང་
འཇུག་སྙམ་ནས་ཅི་ཡང་མ་བྱས་པར་བསྡད་པས། བྲག་སྲིན་མོ་དེ་ན་རེ་ཁྱོད
དང་ང་གཉིས་ཁྱིམ་ཐབ་བཟའ་འཚོ་བྱའོ་ཟེར་བ་ལ། སྤྲེའུ་སྒོམ་ན་རེ་ང་ཐུགས་
རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཨཱརྱ་པ་ལོའི་དགེ་བསྙེན་
ཡིན་པས་དེ་ལྟ་བུ་བྱར་མི་རུང་ཟེར་བས། བྲག་སྲིན་མོའི་སྤྲུལ་པ་བུད་མེད་ན་
རེ། འོ་ན་ང་ཁྱོད་ལ་ཞེ་སྡང་སྐྱེས་ནས་འདི་ཉིད་དུ་ཚེའི་དུས་བྱས་ཏེ་ཤི་ནས་
ངན་སོང་དང་ངན་འགྲོ་རྣམས་སུ་ཡང་ནས་ཡང་དུ་སྐྱེས་ཟེར་བས་སྤྲེའུ་སྒོམ་གྱི་
བསམ་པ་ལ། ཁྱིམ་ཐབ་བྱས་ན་སྡོམ་པ་འཆོར། མ་བྱས་ན་འདི་ནི་ངན་སོང་
དུ་འགྲོ་སྟེ་སྡིག་ཆེ་བས་བྱང་ཆུབ་སེམས་དཔའི་སྤྱོད་པ་ཉམས་འགྲོ་སྙམ་ནས་
སྤྲེའུ་སྒོམ་དེ་སྙིང་རྗེ་སྐྱེས་ཏེ། བྲག་སྲིན་མོའི་གདོང་དུ་མིག་འབྲུ་ཚུགས་སུ་ཞག་
515



གཅིག་ཏུ་བལྟས་ཀྱང་ཅི་ཡང་ཤེས་པར་མ་གྱུར་ཏོ། །ད་འཕགས་པ་ཐུགས་རྗེ་
ཆེན་པོ་སྤྱན་རས་གཟིགས་ཨཱརྱ་པ་ལོ་དེ་ལ་འདྲི་དགོས་སྙམ་ནས། སྤྲེའུ་དེས་རྫུ་
འཕྲུལ་གྱིས་རི་པོ་ཏ་ལར་ཕྱིན་པ་དང་། སྤྲེའུ་སྒོམ་གྱིས་འཕགས་པ་ཐུགས་རྗེ་
ཆེན་པོ་ཨཱརྱ་པ་ལོ་ལ་འདི་སྐད་ཅེས་ཞུས་སོ། །འཕགས་པ་ཨཱརྱ་པ་ལོ་ལགས།
ངས་ཁ་བ་ཅན་དུ་ཕྱིན་ཏེ་བྲག་རུམ་གྱི་དབུས་ཀྱི་བྲག་ཕུག་ཅིག་ཏུ་སྒོམ་ཡིན་ཡོད་
པའི་མདུན་དུ་བྲག་སྲིན་མོ་ཅིག་བྱུང་ནས། ཁྱོད་དང་ང་གཉིས་ཁྱིམ་ཐབ་བྱའོ་
ཟེར་དུ་བྱུང་བའི་བྱར་རུང་ངམ་མི་རུང་ཞུས་པས། འཕགས་པ་ཨཱརྱ་པ་ལོའི་
ཞལ་ནས་ཁྱིམ་ཐབ་ཀྱིས་ཤིག་གསུངས་ནས་བྱ་དགའ་གསུམ་གནང་ངོ་། །འབྲུ་
སྣ་ལྔ་གནང་། རིན་པོ་ཆེའི་གཏེར་ཁ་འབྱེད་པར་བྱིན་གྱིས་བརླབས། སྤྲེའུ་
སྒོམ་ཁྱོད་ཀྱི་བུ་ཚ་བོ་རྣམས་སངས་རྒྱས་ཀྱི་རྒྱུར་འགྱུར་རོ་ཞེས་གསུངས་སོ། །
དེའི་དྲུང་ན་རྗེ་བཙུན་མ་ཇོ་མོ་སྒྲོལ་མ་བཞུགས་འདུག་པས་ཀྱང་ལེགས་སོ་
ལེགས་སོ་ཞེས་ཟེར་རོ། །དེ་ནས་སྤྲེའུ་སྒོམ་གྱི་བྲག་སྲིན་མོ་དེ་ཤི་དོགས་ནས་
མགྱོགས་ཤིང་མྱུར་བར་རྫུ་འཕྲུལ་གྱིས་བོད་ཡུལ་གྱི་བྲག་རུམ་དེར་ཕྱིན་ཏེ་ཁྱིམ་
ཐབ་བྱེད་པར་ཁས་བླངས་ཁྱིམ་ཐབ་བྱས་པ་དང༌། ཟླ་བ་བཅུ་ན་བྲག་སྲིན་མོ་དེ་
ལ་བུ་ཕ་ཡང་མི་འདྲ། མ་ཡང་མི་འདྲ་བ། ལུས་ལ་སྤུ་མེད་པ་མཇུག་མ་མེད་པ། །
གདོང་བ་དམར་བ། ཟས་སུ་ཤ་དམར་བོ་ཟ་བ། སྐོམ་དུ་ཁྲག་དྲོན་མོ་འཐུང་བ་
ཅིག་སྐྱེས་སོ། །དེ་སྐྱེས་པ་དང་མ་བྲག་སྲིན་མོ་དེ་གསུས་པ་ལྟོགས་ནས་བུད་དེ་
ཟ་བར་འདུག་པ་དང་། ཕ་སྤྲེའུ་དེས་འཁུར་ནས་ནགས་མ་བྱ་ཚོགས་ཅན་དུ་
སྤྲེའུ་མང་པོའི་ཟླ་ལ་བསྐྱལ་ལོ། ། སང་ཕོད་ལོ་དུས་སུ་ནགས་མ་བྱ་ཚོགས་ཅན་
དུ་ཕྱིན་ནས་ངའི་བུ་དེ་ཅི་བྱེད་ཀྱི་ཡོད་དམ་སྙམ་ནས་ལྟར་ཡོང་ཙ་ན། སྤྲེའུ་མོ་
རྣམས་དང་དལ་རྒྱུགས་བྱས་ནས་འདོད་ཆགས་ལ་བརྩེས་པས། ཕྲུ་གུ་བཞི་
བརྒྱ་སྐྱེས་ནས་འདུག་གོ། ཕྲུ་གུ་དེ་རྣམས་ཀྱིས་མེས་པོ་སྤྲེའུ་སྒོམ་དེ་མི་འདྲ་བ།
ཕ་དེ་མི་འདྲ་བ། མ་སྤྲེའུ་མོ་དེ་རྣམས་དང་མི་འདྲ་བ། སྤུ་དང་མཇུག་མ་མེད་
516



པ་ཤིང་མི་ཐར་བ་ཤི་ལ་ཁད་པ་ཁ་དམར་ཏིང་ཏིང་འདུག་པས། དེ་རྣམས་ལ་
མེས་པོ་སྤྲེའུ་སྒོམ་དེ་སྙིང་རྗེ་སྐྱེས་ནས་ཤིང་ཏོག་བཏུས་ཀྱིན་གསོས་པས་མ་ཤི་
ཙམ་བྱུང་། མེས་པོའི་ལུས་ཀྱི་སྤུ་ཐམས་ཅད་ཀྱང་བྱི། རྐང་པ་དང་ལག་པ་ཡང་
གས། མཇུག་མ་ཡང་སྐྱ་བ་བཞིན་སོང་ནས་ཀྱེ་མ་རེ་སྡུག་ན་འདི་ཅིས་ལན་
ནམ་སྙམ་ནས་བསམ་པས། འདི་ནི་ཁྱིམ་ཐབ་བྱས་པས་ལན། དེ་འཕགས་
པའི་གསུང་བསྒྲུབས་པས་ལན་སྙམ་ནས། ད་འཕགས་པ་ལ་འདྲི་དགོས་སྙམ་
ནས་རྫུ་འཕྲུལ་གྱིས་རི་པོ་ཏ་ལར་ཕྱིན་ཏེ། འཕགས་པ་ལ་ཞེ་ས་ཕུལ་ནས་འདི་
སྐད་ཅེས་ཟེར་རོ། ། ཀྱེ་མ་ཁྱིམ་ ཐབ་འཁོར་བའི་བཙོན་རར་མ་ ཤེས་ཤིང་།
བུད་མེད་བདུད་ཀྱི་འཆིང་བར་མ་ཤེས་ཏེ། བུ་ཚ་འཁོར་བའི་རྡོས་སུ་མ་ཤེས་
པར། འདོད་ཆགས་དུག་གི་ལོ་མར་མ་རྟོགས་ཏེ། སྙིང་རྗེས་ཆགས་པར་གྱུར་
པས་བདག་སླུས་ཏེ། འདོད་པའི་འདོམ་བྱིང་སྡུག་བསྔལ་རི་ཡིས་ནོན། ཉོན་
མོངས་དུག་འཐུང་ལས་ངན་རིམས་ཀྱིས་བཏབ། སྡུག་བསྔལ་གྱིས་ནི་བདག་
ཉིད་མནར་གྱུར་ནས། འཁོར་བའི་གནས་སུ་བདག་ཉིད་རང་གིས་བཅིངས།
མ་རིག་མུན་འཐིབས་རྟོག་པའི་དྲ་བར་ཚུད། འདི་ལྟ་བུ་ཡི་སྡུག་བསྔལ་མྱོང་
གྱུར་ན། ད་ནི་ཇི་ལྟར་བུ་ཚ་བསྐྱང་བར་བགྱི། འཕགས་པས་གནང་བས་
བདག་ནི་འདི་ལྟར་གྱུར། ཚེ་འདི་ཉིད་ལ་ཡི་དྭགས་གནས་སུ་གྱུར། ཕྱི་མ་
དམྱལ་བར་འགྲོ་བར་ཐེ་ཚོམ་མེད། དེ་ ཕྱིར་ཐུགས་རྗེས་བདག་ལ་བསྐྱབ་ཏུ་
གསོལ། ཟེར་ནས་འཕགས་པ་ལ་འདི་སྐད་ཅེས་དྲིས་སོ། །འཕགས་པ་ལགས་
བདག་གིས་བྲག་སྲིན་མོ་དང་ཁྱིམ་ཐབ་བྱས་པས་ཕྲུ་གུ་མང་པོ་བྱུང་ནས་མ་སོས་
པར་སྡུག་བསྔལ་པར་གྱུར་ཏོ་ཞེས་ཞུས་པས། འཕགས་པའི་ཞལ་ནས་ཁྱོད་ཀྱི་
རིགས་བརྒྱུད་དུ་གྱུར་པ་དེ་རྣམས་ནི་གཅིག་ནི་ཕའི་རིགས་སུ་གྱུར་པ། གཅིག་
ནི་མའི་རིགས་སུ་གྱུར་པ་རིགས་བརྒྱུད་གཉིས་སུ་གྱུར་པ་ལས། ཕའི་རིགས་སུ་
གྱུར་པ་དེ་དག་ནི་དད་པ་ཆེ་བ། མོས་གུས་ཆེ་བ། སྙིང་རྗེ་ཆེ་བ། ཤེས་རབ་ཆེ་
517



བ། བརྩོན་འགྲུས་ཆེ་བ། བཟོད་པ་ཆེ་བ། ཆོས་ཟབ་མོ་སྟོང་བ་ཉིད་ཀྱི་དོན་ལ་
མི་སྐྲག་པར་ལྷག་པར་མོས་པ། བསོད་ནམས་ཚོགས་བསོག་ཆུང་དུ་མི་ངོམས་
ཤིང་། དགེ་བའི་རྩ་བ་ཆུང་བས་མི་ངོམས་པ། བློ་རྒྱ་ཆེན་པོ་དང་ལྡན་པ།
ཕྱག་གིས་འདུག་མི་ཚུགས་པ། རྡེའུ་དང་ཤིང་བུ་རྣམས་བཏུལ་པ། མིག་ཀྱང་
ས་གཅིག་ཏུ་མི་ཚུགས་པར་ཕར་རིག་ཚུར་རིག་བྱེད་པ། བྱང་ཆུབ་སེམས་
དཔའ་བློ་ཆེན་ལྡན་ཞེས་བྱ་བའི་རིགས་སུ་འགྱུར་རོ། །དེའི་རིགས་བརྒྱུད་ཀྱིས་
སྟོན་པའི་བསྟན་པ་འཕེལ་བར་བྱེད་པ་དང་བྱང་ཆུབ་སེམས་དཔའ་ཆེན་པོའི་བྱ་
བ་བྱེད་པར་འགྱུར་ཏོ། །མའི་རིགས་སུ་གྱུར་པ་ནི་དད་པ་ཆུང་བ། མོས་གུས་
ཆུང་བ། སྙིང་རྗེ་ཆུང་བ། ཤེས་རབ་ཆུང་བ། བརྩོན་འགྲུས་ཆུང་བ། བཟོད་
པ་ཆུང་བ། འདོད་ཆགས་ཆེ་བ། ཞེ་སྡང་ཆེ་བ། ང་རྒྱལ་ཆེ་བ། ཕྲག་དོག་ཆེ་
བ། གཏི་མུག་ཆེ་བ། སྦྱིན་པ་གཏོང་བ་ལ་མི་དགའ་བ། ཤ་དམར་པོ་ཟ་བ།
ཁྲག་དྲོན་མོ་འཐུང་བ་ལ་དགའ་བ། ཚོང་དང་ཁེ་སྤོངས་ཀྱི་སྤྱོར་བ་ལ་སེམས་པ།
སྐུད་རྒྱ་ཆེན་པོ་གཏོང་བ་ལ་དགའ་བ། རང་གི་སྐྱོན་ཐོས་ན་མི་དགའ་བ།
གཞན་གྱི་སྐྱོན་ཐོས་པ་ལ་དགའ་བ། རང་མཐོང་ཆེ་བ། མི་མཐོང་ཆུང་བ།
དགེ་བ་ཆུང་བ། སྡིག་པ་ཆེ་བ། ལུས་སྟོབས་ཆེ་བ། བསམ་པ་ངན་པ། མ་
རུངས་པ། འདུལ་དཀའ་བ། གདོལ་བ་ཤིག་ཟ་ཤ་ཟན་ཞེས་བྱ་བའི་རིགས་སུ་
འགྱུར་ཏེ། དེ་རྣམས་གསོས་ཤིག་སྐྱོངས་ཤིག་ངས་ཀྱང་བསྐྱང་གིས། དེ་
རྣམས་ཀྱིས་མཐའི་རྒྱལ་པོ་འདུལ་བར་འགྱུར་རོ་ཞེས་གསུངས་པས། སྤྲེའུ་སྒོམ་
བྱང་ཆུབ་ སེམས་ དཔའ་ན་རེ། ཐུགས་རྗེ་ ཆེན་ པོ་ འཕགས་ པ་ སྤྱན་རས་
གཟིགས་ལགས། ངས་དེ་རྣམས་མ་སོས་མ་སྐྱོངས་པས་ང་ལ་སྡུག་བསྔལ་ཆེན་
པོ་བྱུང་བ་ལགས་བྱས་པས། ཐུགས་རྗེ་ཆེན་པོ་འཕགས་པ་སྤྱན་རས་གཟིགས་
ཀྱི་ཞལ་ནས། སྤྲེའུ་སྒོམ་ཁྱོད་ཀྱི་བུ་དང་ཚ་བོ་དང་ཡང་ཚ་རྣམས་ཀྱི་ཟས་སྐལ་
འདི་ཡིན་པས་འདི་ལ་གྱིས་ཤིག་གསུངས་ནས། འབྲུ་རྣམ་པ་ལྔ་བསྐུར་བ་ནི་
518



འདི་ལྟ་སྟེ། ནས་དང། གྲོ་དང་། སོ་བ་དང་། སྲན་མ་དང་། སྲན་ཆུང་
ངོ། །སྤྲེའུ་སྒོམ་གྱིས་འབྲུ་སྣ་ལྔ་བོ་དེ་ཁྱེར་ནས་བོད་ཁ་བ་ཅན་གྱི་ཡུལ་ལ་འགྲོ་
བར་ཁ་བལྟས་པ་དང་། འཕགས་པས་གསེར་ཕྱེ་སྙིམ་པ་གང་ཕྱག་ཏུ་བསྣམས་
ཏེ། འདི་སྐད་ཅེས་གསུང་ངོ༌། ། སྤྲེའུ་སྒོམ་ཁྱོད་ཀྱི་བུ་ཚ་བོ་དང་། ཡང་ཚ་
རྣམས་ཀྱིས་འཚོ་བ་ཡང་མཐར་ རིན་པོ་ཆེའི་གསེར་གྱིས་འཚོ་བར་བྱ་ཡིས།
སྐབས་སྐབས་སུ་བྱང་ཆུབ་སེམས་དཔའ་ཐོད་རྒལ་བ་རེ་རེ་ཡང་འབྱུང་བར་
འགྱུར་རོ་གསུང་ངོ་། །སྤྲེའུ་སྒོམ་གྱིས་བྲག་སྲིན་མོ་ཁྱིམ་ཐབ་བཟའ་འཚོ་བྱས་པ་
ལ། བྱ་དགའི་ཚུལ་ཏུ་གསེར་ཕྱེ་ཁྱོར་བ་གང་བོད་ཡུལ་ཁ་ཅན་དུ་གཏོར་ནས་
སྤྲེའུ་སྒོམ་ཁྱོད་ཀྱི་རིགས་བརྒྱུད་དུ་གྱུར་པ་རྣམས་འཚོ་བ་རིན་པོ་ཆེ་གསེར་གྱིས་
འཚོ་བར་འགྱུར་རོ་གསུངས་ནས། བོད་ཀྱི་ས་ཆ་ལ་གསེར་ཁ་འབྱེད་པར་འབྱུང་
བ་ནི་འཕགས་པ་ཐུགས་རྗེ་ཆེན་པོས་བོད་ཡུལ་ཁ་བ་ཅན་དུ་དུས་དུས་སུ་རིན་པོ་
ཆེའི་གཏེར་ཁུངས་ཁ་འབྱེད་པ་དང་། ཡུལ་ཕྱོགས་གཞན་ནས་ནོར་ངོ་མཚར་
ཅན་ཡོང་བའི་ཕྱིར་ཕྱོགས་བཞིའི་སྒོ་ ཐམས་ཅད་ཁ་འབྱེད་པ་དང་། སྐབས་
སྐབས་སུ་བྱང་ཆུབ་སེམས་དཔའ་ཐོད་རྒལ་རེ་རེ་འབྱུང་བར་བྱིན་གྱིས་བརླབས་
སོ། །དེ་ནས་སྤྲེའུ་སྒོམ་གྱི་འབྲུ་སྣ་ལྔ་བོ་ཁྱེར་ནས་ཁ་བ་ཅན་གྱི་ཡུལ་གྱི་དབུས་ཀྱི་
ས་ལ་བརྟེན་པ། ས་གཞི་ཉམས་དགའ་བ། བཀྲ་ཤིས་པ། རང་བཞིན་གྱི་ཡོན་
ཏན་ཐམས་ཅད་འབྱུང་བ། འབྲུ་སྣ་ཚོགས་སྐྱེ་བ། དྲོ་བ། བཞེད་པ་རྣམ་པ་
དགུ་དང་ལྡན་པ། རྒྱ་གར་ཡུལ་གྱི་མ་ག་ཏའི་ས་ཆ་འདྲ་བ་ལ་བརྟེན་པ་ཁ་བ་
ཅན་གྱི་སྙིང་པོ་དེར་ཕྱིན་ནས། འབྲུ་སྣ་ལྔ་པོ་དེར་བཏབ་ནས་བཞག་གོ དེ་
ནས་དབྱར་ཟླ་གསུམ་ནགས་མ་བྱ་ཚོགས་ཅན་དུ་བུ་དང་ཚ་བོ་རྣམས་གསོས་
ནས་བསྐྱངས་ཏེ། གསེར་སྒང་འབྲུ་སྣ་ལྔ་བོ་དེ་བཏབ་པའི་སར་བུ་དང་ཚ་བོ་
རྣམས་ཁྲིད་ནས་ཕྱིན་པ་དང་། འབྲུ་སྣ་ལྔ་བོ་དེ་ཁམ་ཤར་རེ་སྨིན་ནས་འདུག་
གོ། དེ་ནས་བུ་ཚ་བོ་རྣམས་ལ་སྨྲས་པ། ཁྱེད་བུ་ཚ་བོ་རྣམས་ལ་འཕགས་པ་
519



ཐུགས་རྗེ་ཆེན་པོ་ཨཱརྱ་པ་ལོས་གནང་བའི་ཟས་སྐལ་འདི་ཡིན་ནོ་ཟོ་དང་བྱས་
པས། སྤྲེའུ་སྒོམ་གྱི་ཕྲུ་གུ་བ་ཚ་བོ་བཞི་བརྒྱ་བོ་ཤིན་ཏུ་དགའ་འོ། །ཡུལ་འཛིན་
པ་ལ་སྔ་བ་ཡར་ལུངས་ཟོ་ཐང་འདི་ཡིན་ནོ། །དེ་ནས་ཁོང་རྣམས་ཚོས་ཟོས་
པས་མ་རྨོས་པའི་ལོ་ཏོག་ལྟར་ཞིམ་པར་གྱུར་ནས། ཁོང་རྣམས་ཀྱིས་སྙེ་མའི་
གྲངས་བགྲངས་པས་འབྲུའི་གྲངས་ཁྲི་ཁྲི་འདུག་ནས་ཡར་ལུང་ཁྲི་ཐང་ཞེས་ཀྱང་
བྱའོ། །དེ་ཡང་རོ་མཆོག་ཞིམ་པར་གྱུར་ནས་ཟོས་པས་བརྒྱགས་པར་གྱུར་ཏེ་
བརྩེས་དང་བྱས་པས་རྩེད་མོ་རྩེས་པས་ཡར་ལུང་བརྩེ་དང་བྱ་བ་བྱུང་ངོ་། ཡང་
འབྲུའི་ལོ་ཏོག་ལ་ཟོས་ཏེ་བརྒྱགས་པར་གྱུར་ནས་རྒྱུ་དང་བྱ་པས་ཡར་ལུང་འོལ་
ཁ་རྒྱུག་ཐང་བྱ་བ་བྱུང་ངོ༌། ། དེ་ནས་ས་སྤྲེའུ་ཕྲུག་རྣམས་འཛིངས་འཐབས་
ནས་མ་འཆམ་སྟེ། གཅིག་ལ་གཅིག་མི་འཇིགས་ཏེ་ཚན་པ་བཞིར་ཆད་དེ་གྱེས་
སོ། །དེར་མེས་པོ་སྤྲེའུ་སྒོམ་གྱིས་བུ་ཚ་བོ་ཡང་ཚ་རྣམས་ལ་བརྟག་གཞི་བྱས་
པས། ཚན་པ་གཅིག་ནི་སྣ་ལྡོང་ངེ་བྱས་པ་ཞིག་བྱུང་ནས། མིང་རུས་ལྡོང་བྱ་
བར་བཏགས་ཏེ། ལྡོང་ལ་རུས་ཆེན་པོ་བཅོ་བརྒྱད་བྱ་བ་བྱུང་ངོ་། །དེའི་འོག་
མ་ནི་འགྲམ་ཤ་སྟོང་ངེ་བྱས་པ་ཞིག་བྱུང་ནས། མིང་རུས་སྟོང་བྱ་བར་བཏགས་
ཏེ། སྟོང་ལ་རྗེ་བཞི་ཁོལ་བརྒྱད་བྱ་བ་བྱུང་ངོ། །དེའི་འོག་མ་ནི་མགོ་སེ་ཡང་ངེ་
བྱས་པ་ཞིག་བྱུང་ནས། མིང་རུས་སེ་བྱ་བར་བཏགས་ཏེ། སེ་ལ་འཇུག་ལེ་སྤྱན་
དགུ་བྱ་བ་བྱུང་ངོ་། །དེའི་འོག་མ་ནི་འཚུལ་མ་སྨུག་སྒོ་རེ་བྱས་པ་ཅིག་བྱུང་ནས།
མིང་རུས་སྨུ་བྱ་བར་བཏགས་ཏེ། སྨུ་ལ་ཀོ་ལེའི་འཕྲ་བརྒྱད་བྱ་བ་བྱུང་ངོ་། །
ལྡོང་དང་སྟོང་གཉིས། སེ་དང་སྨུ་གཉིས་ཏེ་ནང་གི་མིའུ་རིགས་བཞི་བྱ་བར་
གྲགས་ཏེ། བོད་ཡུལ་ཁ་བ་ཅན་གྱི་མི་ལ་སྔ་བ་ཡང་དེ་རྣམས་ཡིན་ནོ། །
( བཀའ་ ཆེམས་ ཀ་ ཁོལ་མ། ཀན་ སུའུ་ མི་ རིགས་ དཔེ་སྐྲུན་ ཁང་
གིས ༡༩༨༩ལོར་དཔར་དུ་སྐྲུན། ཤོས་ངོས(47 -56)ནས་བཤུས།)
520



ལྔ་པ། གཉའ་ཁྲི་བཙན་པོའི་སྒྲུང༌།
ཇོ་བོ་རྗེ་དཔལ་དན་ཨ་ཏི་ཤས་གཏེར་ནས་དྲངས།
རྒྱལ་བོ་ཟས་གཙང་གི་སྲས་ནི། ཨ་བོ་མོས་པ། འབྲིང་བོ་དོན་གྲུབ།
ནུ་བོ་གཅུང་དགའ་བོ་དང་གསུམ་ཡིན་ནོ། །འབྲིང་བོ་རྒྱལ་བོ་དོན་གྲུབ་ཀྱི་སྲས་
སྒྲ་ཅན་འཛིན་ཡིན་ལ་ཡབ་ཀྱི་དྲུང་དུ་རབ་དུ་བྱུང་ནས་དགེ་སློང་བྱས་ཏེ་ཐར་
བར་གཤེགས་པས་རྒྱལ་པོ་དོན་གྲུབ་ཀྱི་གདུང་རྒྱུད་ཆད་ཅེས་བྱ་བར་གྲགས་
སོ། །འབྲིང་བོ་ཤཱཀྱ་ལི་ཙ་བྱིའི་བུ་རྒྱུད་ནི་གསེར་དངུལ་ཟངས་ལྕགས་བཞིའི་
འཁོར་ལོ་བསྒྱུར་བའི་རྒྱལ་བོ་བཞི། བུ་ཚ་ཡང་ཚའི་རྒྱུད་དང་བཅས་པ་མང་དུ་
ཡོད་དོ། ། ད་རུང་ཤཱཀྱ་ལི་ཙ་བྱིའི་རྒྱུད་པ་ནི། རྒྱལ་པོ་གཟུགས་ཅན་སྙིང་པོ་
དང་། རྒྱལ་བོ་གསལ་རྒྱལ་ལ་སོགས་པ་རྒྱལ་རྒྱུད་བུ་ཚ་ཡང་ཚར་བཅས་པའི་ལྷ་
མང་དུ་བཞུགས་ཡོད་དོ། །ཤཱཀྱ་རི་བྲག་པའི་བུ་རྒྱུད་ནི་གྲོང་ཁྱེར་པདྨ་ཅན་ན་
རྒྱལ་པོ་པདྨ་ཆེན་པོ། དེའི་བུ་རྒྱུད་མུ་ཁྱུད་མཐའ་ཡས། དེའི་བུ་རྒྱུད་གཏུམ་པོ་
མཐའ་ཡས། དེའི་བུ་རྒྱུད་ནི་གྲོང་ཁྱེར་ བད་ ས་ལ་ན་རྒྱལ་བོ་འཆར་བྱེད།
འཆར་བྱེད་ཀྱི་བུ་ཤར་བ། དེའི་བུ་སྲས་རྒྱལ་པོ་ཤར་བ་དེ་ལ་སྲས་གཉིས་ཡོད་པ་
རྒྱལ་པོ་སྐྱབས་སེང་། རྒྱལ་པོ་དམག་བརྒྱ་བ་གཉིས་ཡིན་ནོ། །ཁོང་སྤུན་གཉིས་
ཡབ་རྒྱལ་པོའི་རྒྱལ་སྲིད་ལ་མ་འཆམས་པར་འཐབས་པས་རྒྱལ་པོ་སྐྱབས་སེང་
རྒྱལ་པོའི་དུས་སུ། རྒྱལ་པོ་དམག་བརྒྱ་བ་འཕམ་ནས་འདི་ཅིས་ལན་པ་ཡིན་
རྩིས་བྱས་པས། རྩིས་མཁན་ན་རེ་རྒྱལ་པོ་ཁྱོད་ལ་སྲས་ཡ་མཚན་ཅན་ཅིག་སྐྱེ།
གནམ་རིམ་པ་བཅུ་གསུམ་གྱི་སྟེང་དུ་ལྷས་སྨྲ་ཐག་ལ་ཐེན་ནས་འབྱོན། དུས་ཕྱི་
མ་ལ་ལྷའི་སྨུ་ཐག་རིང་པོ་ལ་འཇུས་ཏེ་བབས་ནས་བོད་ཡུལ་གངས་རིའི་ཁྲོད་རི་
གླང་རུའི་ཞོལ་དུ་བོད་ཀྱི་རྗེ་རྒྱལ་བྱེད་པ་ཅིག་སྐྱེ། སྲས་དེ་རྒྱལ་སྲིད་འཛིན་ཁ་མ་
521
]



ལ་ཤི་ཟེར་རོ། །རྩིས་མཁན་གྱིས་དེ་སྐད་དུ་ལུང་བསྟན་པས། རྒྱལ་པོ་དམག་
བརྒྱ་པའི་བཙུན་མོ་མཆོག་བཟའ་མ་སྲས་གཉིས་སྐྱེས་པ་ལ་སྲས་རྒྱལ་བུ་མིག་བྱ་
མིག་ལྟར་ཡར་ལ་འགེབས་པ། སྐྲ་རྒྱ་ཁམ་པ་ཡོད་པ། གཡུའི་སྨིན་མ་ཡོད་པ།
སོ་དུང་སོ་འཁོར་བ་ཡོད་པ། ལག་པ་བྱའི་རྒྱལ་པོ་ངང་བ་ལྟར་དྲ་བས་འབྲེལ་བ་
ཅིག་སྐྱེས་པས་རི་གླང་རུ་ལ་བབས་པར་ལུང་བསྟན་ཏེ་དེའི་མིང་ནི་རུ་བ་སྐྱེས་
ཞེས་བྱའོ། །དེ་ཡབ་ཀྱིས་ཐོས་ནས་ལྟས་ངན་ཡིན་པས་སོད་ཅིག་གསུང་ངོ། །
བློན་པོས་སྲས་དེ་མཚོན་གྱིས་གསོད་མ་ནུས་པར་ཟངས་ཀྱི་གའུ་ཁ་སྦྱར་དུ་
བཅུག་ནས་ཆུ་བོ་གང་གཱ་ལ་བསྐྱུར་བས། དེ་མ་ཤི་བར་གྲོང་ཁྱེར་ཡངས་པ་ཅན་
གྱི་ཆུ་ཁའི་རྐ་མགོ་ནས་ཞིང་པ་ལྔ་ཐུབ་ཅན་གྱིས་རྙེད་ནས་ཁོས་ཁྱིམ་དུ་ཁྱེར་མ་
ནུས་པར་ནགས་ཁྲོད་དུ་གསོས་པའི་ཚེ། བྱ་ཐམས་ཅད་ཀྱིས་སྐྱོ་རོགས་བྱེད་པ།
ཀཅན་ཟན་ཐམས་ཅད་ཀྱིས་ཤ་སྐྱེལ་བ། ཤིང་གི་གྲིབ་མས་བསྒྲིབས་པའི་ཉི་
མའི་ཚད་པ་མི་ཡོང་བ། བསྐྱེད་རབ་ཏུ་ཆེ་བ་ཞིག་བྱུང་བས། དེའི་དུས་ན་རྒྱལ་
བུ་དེ་ན་རེ་ང་བསོད་ནམས་རབ་ཏུ་ཆེ་བར་འདུག་པ་ལ། ངའི་ཡུལ་འཁོར་ན་ང་
ལ་ཡབ་མེས་ཇི་སྐད་བྱ་བ་དང་ཅི་འདྲ་ཡོད་ཟེས་དྲིས་པས། ཞིང་པ་ལྔ་ཐུབ་ན་རེ་
བུ་ཁྱོད་ཀྱི་ཕ་རྒྱལ་པོ་དམག་བརྒྱ་བས་ཟངས་སུ་བཅུག་ནས་ཆུ་ལ་བསྐྱུར་བའི་ལོ་
རྒྱུས་ཞིབ་རྒྱས་བཤད་པས། ཁོ་བྲེད་ནས་རི་ལ་བྲོས་པས་ལྷ་རི་གྱང་མཐོའི་རྩེ་
མོར་བྱུང་ངོ༌། །ད་རུང་དུ་བྱང་ཕྱོགས་ཁ་བ་ཅན་དུ་ཁ་བལྟས་ནས་ལྷ་རི་ཡོར་
པོའི་རྩེ་ལ་བྲོས་པས། གནམ་གྱི་ལྷས་ཁོའི་སྤྱི་པའི་དབུ་སྐྲ་ལ་ལྷ་ཐག་དང་དམུ་
ཐག་བཏགས་ནས་ཡར་ལ་ཐེན་ཏེ་གནམ་རིམ་པ་བཅུ་གསུམ་གྱི་སྟེང་དགའ་
ལྡན་ལྷ་ཡུལ་དུ་བྱོན་ནོ། །
དེ་དུས་ཙ་ན་རྒྱལ་བུ་རུ་བ་སྐྱེས་བྱ་བ་ཁོང་མིང་ནི། ལྷ་ཅིག་གནམ་གྱི་
ཡབ་ལྷ་སྲིད་པ་མགོན་བཙུན་པའི་ལྷ་ཞེས་བྱ་བར་མིང་བཏགས་སོ། ། སྲིད་པ་
པའི་ལྷ་དང་རི་ཏི་རིའི་བུ་མོ་ ཤ་བ་གཡུའི་མགོ་ཅན་མ་དང་སྲིད་པའི་སྲས་ནི།
522



རྒྱལ་པོའི་ལྷ་སྲས་དུང་སྐེ་འབར་བ་བྱ་བ་འཁྲུངས་ནས། དེ་ནི་ལྷའི་གྲལ་དུ་མ་
རུང་། མིའི་རྗེར་ཡང་མ་རུང་སྟེ། གངས་ཏི་སེ་ཤེལ་གྱི་བདག་པོ་མཚོ་མ་ཕམ་
གཡུའི་རྐྱེན་པོར་གཤེགས་སོ། །སྲིད་པ་ཕྱུའི་ལྷ་དང་རི་ཏི་རིའི་བུ་མོ་ཤ་བ་གསེར་
གྱི་མགོ་ཅན་མ་དང་སྲིད་པའི་སྲས་ནི། རྒྱལ་པོ་ལྷ་སྲས་དུང་གི་སྨ་ར་སྐྱེ་བར་
འཁྲུངས་ནས། དེ་ཡང་ལྷའི་ གྲལ་ དུ་མ་རུང་། མིའི་རྗེར་ཡང་མ་རུང་སྟེ་
དམངས་དང་གཉན་གྱི་ས་རུ་གཤེགས་སོ། ། སྲིད་པ་ཕྱུའི་ལྷ་དང་རི་ཏི་རིའི་བུ་
མིའི་མགོ་ཅན་མ་དང་སྲིད་པའི་སྲས་ནི། རྒྱལ་པོ་ལྷ་སྲས་ལྷ་དཀར་བྱ་བ་
འཁྲུངས་ནས་དེ་ཡང་ལྷའི་གྲལ་དུ་མ་རུང་། མིའི་རྗེར་ཡང་མ་རུང་སྟེ་སྲིད་པ་
ཕྱུའི་ཡུལ་དུ་གཤེགས་སོ། ། སྲིད་པ་ཕྱུའི་ལྷ་དང་རི་ཏི་རིའི་བུ་མོ་ཤ་བ་དུང་གི་
མགོ་ཅན་མ་དང་སྲིད་པའི་སྲས་ནི། ཡུལ་གནམ་གྱི་གུང་གི་ཡར་སྟེངས་དེ་ན་
རྒྱལ་པོའི་ལྷ་སྲས་ནི་གནམ་ཐེན་ཆེན་པོ་བྱ་བ་བཞུགས་སོ། །དེའི་སྲས་ལ་གུང་
ཐེན་ཆེན་པོ་ཟེར། དེའི་སྲས་ལ་སྤྲིན་ཐེན་ཆེན་པོ་ཟེར། དེའི་སྲས་ལ་ཆར་ཐེན་
ཆེན་པོ་ཟེར། དེའི་སྲས་ལ་རྒྱལ་དབང་མདའ་ཐེན་ཆེན་པོ་ཟེར། དེའི་སྲས་ལ་
ཐིལ་ཐེན་ཆེན་པོ་ཟེར། དེའི་སྲས་ལ་གཞོང་ཐེན་ཆེན་པོ་ཟེར། དེའི་སྲས་ལ་
དཔལ་ལྡན་བླ་མ་མོན་ཐེན་ཆེན་པོ་ཟེར། དེའི་སྲས་ལ་འཕྲུལ་ཐེན་ཆེན་པོ་ཟེར།
དེའི་སྲས་ལ་སྟག་ཅན་འལ་འོལ་ཟེར། སྲས་སྟག་ཅན་དེ་དང་ཚེའི་གཟའ་ཁྱད་
ཁྱུང་གཉིས་སྲིད་པའི་སྲས་ནི་ཕོ་བོ་རྗེ་ཡབ་ལྷ་བདལ་དྲུག་ཡིན། དེ་འོག་བགམ་
ཕྱ་ལ་བྲམ་ཆེན་ཡིན། དེ་འོག་རྒྱ་ལྷ་འབྲོང་ནམ་ཡིན། དེ་འོག་ནུ་བོ་ཐ་ཆུང་འོ་
དེ་གོང་རྒྱལ་ཡིན་ནོ། དུས་དེ་ཙ་ན་རྒྱ་གར་གྱི་རྒྱལ་པོ་དམག་བརྒྱ་བའི་སྲས་རྒྱལ་
བུ་རུ་བ་སྐྱེས་ཞེས་བྱ་བ་སྲིད་པ་ཕྱུའི་ལྷ་དེས། ། གནམ་རིམ་པ་བཅུ་གསུམ་གྱི་
སྟེང་དུ་བཞུགས་ནས་ལྷ་རབས་ཐེན་དགུ་དང་། ལྷ་རབས་མཆེད་བཞིའི་ཡང་
མེས་དགུ་མེས་མཛད་དོ། །དེ་ནས་ཡང་རྒྱལ་བོ་རུ་བ་སྐྱེས་སྲིད་པ་ཕྱུའི་ལྷ་དེས་
ལྷའི་ནོར་བུ་རིན་པོ་ཆེ་ལ་རང་གང་འདོད་པའི་གསོལ་བ་བཏབ་པས། ཚེ་རིང་
523



བ་ཡེ་ཤེས་ལྷའི་མིག་གིས་འཇིག་རྟེན་གྱི་ཁམས་མཐོང་བ་ཅིག་བྱུང་ངོ་། །དེ་
ནས་གནམ་གྱི་གོང་གི་ཡར་སྟེངས་དེ་ནས་མི་ཡུལ་ས་ག་དོག་ན་མར་གཟིགས་
པས། བོད་ཡུལ་གླིང་དགུ་བྱ་བ་གངས་རི་ཤེལ་གྱི་མཆོད་རྟེན་འདྲ་བ། བསིལ་
དྲོད་སྙོམས་པ། རིགས་གསུམ་མགོན་པོའི་སྤྲུལ་པས་འདུལ་བའི་གླིང་ཁྱད་པར་
དུ་ཐུགས་རྗེ་ཆེན་པོས་འདུལ་བའི་ཞིང་ཁམས་ཨརྱ་པ་ལོའི་དགེ་སློང་སྤྲེའུ་རྒྱལ་པོ་
ཧ་ལུ་མན་ད་ཞེས་བྱ་བ་སྤྲེའུ་སྒོམ་བྱང་ཆུབ་སེམས་དཔའ་དང་། བྲག་སྲིན་མོ་
གཉིས་འདུས་ནས་སྲིད་པའི་བུ་རྒྱ་བོད་ཀྱི་མིའུ་རིགས་བཞི་འདུལ་བའི་རྗེ་རུ་
འབྱོན་པར་དགོངས་ནས། རྒྱལ་པོ་རུ་བ་སྐྱེས་ཞེས་བྱ་བ་སྲིད་པ་ཕྱུའི་ལྷ་དེ་ལ་
མགོའི་སྤྱི་བོ་ན་ལྷའི་སྨུ་ཐག་ཡོད་པས། ལྷས་དམུ་ཐག་གནར་ནས་སྐས་གདང་
དགུ་ལ་བབས་ཏེ་ལྷ་རི་ཡོར་བོའི་རྩེ་མོར་བྱོན་ནས་ལྷ་རི་ཡོལ་བའི་འགུལ་གཡའ་
དང་སྤང་གི་མཚམས་ན་སེ་བོན་པོ། སྨྲ་བོན་པོ། ལྡོང་བོན་པོ། འོབ་བོན་པོ།
སྒམ་ལྷ་བོན་པོ། འབྲོ་བོན་པོ། ཁྱུང་བོན་པོ། ཤེ་བོན་པོ། གཉེན་བོན་པོ།
འཇིག་བོན་པོ། འཙོག་ལྷ་བོན་པོ་ལ་སོགས་པ་ཤེས་པ་མཁན་བཅུ་གཉིས་ལྷ་
གསོལ་ཀྱིན་ཡོད་པ་ལས་དེ་རྣམས་ཀྱི་ནང་ནས་ཡང་གོང་གི་བོན་པོ་མཁས་པ་
བཞིའི་དྲུང་དུ་བྱོན་ནོ། །ཁོང་བོན་པོ་རྣམས་ཀྱིས་ཁྱེད་གང་ནས་ཡོང་སུ་ཡིན་
བྱས་དྲིས་པས། ཁོང་ན་རེ། ང་གནམ་གྱི་ལྷས་དམུ་ཐག་ལ་ཐེན་ནས། རིམ་
པ་བཅུ་གསུམ་གུང་གི་ཡར་སྟེགས་སུ་ཕྱིན་པས། མིང་ནི་མགོན་སྲིད་པ་ཕྱུའི་ལྷ་
ཞེས་བྱ་བ་ཐོབ་པོ། །འབྱལ་དང་ཁབ་ཏུ་ལྷའི་སྲས་མོ་རི་ཏི་རིའི་བུ་མོ་ཤ་བ་དུང་
གི་མགོ་ཅན་མ་དང་སྲིད་པ་ལས། སྲས་ནི་སྲིད་པའི་ལྷ་རབ་ཐེན་དགུ་བྱ་བ་
བྱུང་། དེ་ཚོ་ནི་ཆིག་རྒྱུད་ཡིན། ཐེན་དགུ་ཕྱི་མའི་སྲས་ནི་སྟག་ཅན་འལ་འོལ་
བྱུང་། དེའི་འབྱལ་དང་ཁབ་ཏུ་མཚེའི་གཟའ་ཁྱད་རྒྱུད་བཞེས། དེ་གཉིས་སྲིད་
པའི་སྲས་ནི་ལྷ་རབས་མཆེད་བཞི་བྱུང་ངོ། །དེ་རྣམས་ཀྱིས་ཡང་མེས་དགུ་མེས་
བྱས་སོ། །དེ་ནས་ལྷའི་ནོར་བུ་རིན་པོ་ཆེ་ལ་གསོལ་བ་བཏབས་པས། འཇིག་
524



རྟེན་གྱི་ཁམས་རྣམས་མཐོང་བ་ཞིག་བྱུང་ནས་ལྟས་པས་ཐུགས་རྗེ་ཆེན་པོས་
འདུལ་བའི་ཞིང་ཁམས་བོད་ཡུལ་གྱི་གླིང་འདི་ངོ་མཚར་ཆེ་བར་མཐོང་ནས།
ལྷས་སྤྱི་བོ་ནས་དམུ་ཐག་གི་འོད་ཟེར་གནར་ནས་དེ་ལ་འཇུས་ཏེ་བབས་ནས་
ཡོང་བ་ཡིན་ཟེར་ནས་འཛུབ་མོ་གནམ་དུ་བསྟན་པས། ཁོའི་སྤྱི་གཙུག་དང་
གནམ་གྱི་བར་ན་ལྷའི་དམུ་ཐག་དཀར་ནར་རེ་འདུག་པ་མི་རྣམས་ཀྱིས་མཐོང་
ངོ། དེ་ནས་ཡོད་པའི་བོན་པོ་རྣམས་ན་རེ་འདི་གནམ་ནས་ཡོང་བའི་ལྷ་བཙན་
པོ་ཅིག་འདུག་པས། འདི་ཤིན་ཏུ་ངོ་མཚར་ཆེ་བ་ཅིག་འདུག་པས་འདི་ཉིད་
རང་གི་གྲོང་ཡུལ་གྱི་མི་རྣམས་ལ་སྟོན་ནོ་ཟེར་ནས་དེ་ཤིང་གི་ཁྲི་ལ་བཞག་ནས་
གཉའ་བ་ལ་ཁུར་ནས་གྲོང་ཡུལ་གྱི་མི་རྣམས་ལ་བསྟན་ནས། འདི་དེ་རང་ཉིད་
བོན་པོ་རྣམས་ཀྱིས་ལྷ་གསོལ་དུ་ཕྱིན་པས་རྙེད་པ་ཡིན། གནམ་ནས་ཡོང་བའི་
ལྷ་བཙན་པོ་བྱ་བ་ཡིན་ཟེར་ནས་ལྟོས་ཤིག་ཟེར་རོ། །གྲོང་ཡུལ་གྱི་མི་རྣམས་ན་
རེ། ལྷ་བཙན་པོ་དེ་ངོ་མཚར་ཆེ་བ་འདུག ཁྱེད་བོན་པོ་ཚོས་གཉའ་བའི་ཁྲི་ལ་
བཞག་པས་ལྷ་གཉའ་ཁྲི་བཙན་པོ་ཟེར། ལྷ་གཉའ་ཁྲི་བཙན་པོ་དེ་ལ་ཉེད་རང་
ཚོས་རྗེ་རྒྱལ་བཙན་པོ་བྱའོ་ཟེར་བས་དུས་དེ་ནས་རྗེ་གཉའ་ཁྲི་བཙན་པོ་ཟེར་བ་
ཡིན་ནོ། །གནམ་ནས་བྱ་བཞིན་དུ་བབས་པས་བྱ་ཁྲི་བཙན་པ་ཡང་ཟེར་རོ། །
བོད་ཀྱི་རྗེ་དང་རྒྱལ་པོ་ལ་རྗེ་གཉའ་ཞབས་དྲུང་ཁྲི་བཙན་པོ་དེ་སྔ་བ་ཡིན་ནོ། །
( བཀའ་ ཆེམས་ ཀ་ ཁོལ་ མ། ཀན་ སུའུ་ མི་ རིགས་ དཔེ་ སྐྲུན་ ཁང་
གིས ༡༩༨༩ལོར་དཔར་དུ་སྐྲུན། ཤོས་ངོས(76 -82)ནས་བཤུས།)
དྲུག་པ། ལ་དྭགས་གཤམ་ཡུལ་གྱི་གེ་སར་
སྒྲུང་གི་ངོ་བཤུས། (འདེམས་བཀོད།)
གླིང་གི་དཔའ་བོ་བཅོ་བརྒྱད་ཀྱི་སྐྱེ་རབས་སྒྲུངས་ཡིན།
ཡུལ་ཀ་ལ་ཀོལ་ཟེར་བའི་ཡུལ་ཞིག་ཡོད་ཚུག ། དེ་ཡུལ་པོ་ལ་མི་རྒད་པོ་
525



ཞིག་དང་རྒད་མོ་ཞིག་ཡོད་ཚུག ། ཁོང་གཉིས་ཀ་ལ་གཉེན་འཁོར་མེད་མཁན་
ཡིན་པས། ཞག་ཅིག་ཁོང་གཉིས་ཀ་ས་ཁྱད་ཡན་པ་ཞིག་ལ་སོང་སྟེ། ཐོང་རོས་
ཆུ་ངུན་ཞིག་བཅོས། དེ་ནས་ཡུལ་མི་ཚང་མ་དཔྱིད་ལ་ཞིང་རྨོ་ཐོ་བསླེབ་སྟེ།
ཁོང་གཉིས་ཀ་ལ་དེ་ཞིང་པོ་ལ་ས་བོན་མེད་པ་ཡིན། གཞན་མ་མི་ཞིག་ནས་བུ་
ལོན་ཟུམ་སྟེ་ཁྱོངས། དེ་ནས་ཚང་མས་ཞིང་རྨོ་ཟ་ན། ཁོང་གཉིས་ཀས་ཡང་དེ་
ཞིང་པོ་ལ་ས་བོན་བཏབ་སྟེ་རྨོས། དེ་ནས་ཚང་མས་ལྟར་ཆུ་བཏང་ཙ་ན། དེ་
ཨ་བི་ཡང་སོང་སྟེ་ཆུ་བཏངས་པ། དེ་ཞིང་གི་དཀྱིལ་ལ་ལྗང་པ་གཅིག་མེད་ཅིག་
མིན་པ་སྐྱེས་ཏེ་མེད་ཚུག ། དེ་ནས་ཨ་བི་ཡ་མཚན་སོང་སྟེ་ཆུ་མ་བཏང་བ།
ཁང་པ་རུ་ལོག་སྟེ་ཡོང་སྟེ་ཨ་པོ་ལ་ཟེརས་པས། ཝ་ཨ་པོ། ཚང་མའི་ཞིང་དེ་
སྔོན་པོ་སོང་སྟེ་འདུག ང་ཏང་གི་ཞིང་ཆུ་ངུན་པོ་ལ་ལྗང་པ་གཅིག་ཅིག་མེན་པ་
མི་འདུག ངས་ཆུ་མ་བཏང་བ་ཡོངས་ཟེརས་པ། དེ་ནས་ཨ་པོས་ཟེརས།
ལྗང་པ་གཅིག་ཡོད་ནའང་། ཁོ་རང་གི་རྩ་ལ་ཆུ་སྐྱིལ་ཏེ་ཡོང་ཟེརས་པ། ཡང་ཨ་
བི་ལོག་སྟེ་སོང་སྟེ་ཆུ་ཞིག་སྐྱིལ་ཏེ་ཡོངས། དེ་ཟུག་གིས་ཆུ་བཏང་གིན་བོརས་པ་
སང་། སྟོན་ལ་ཚང་མའི་ཞིང་རྔ་རན་ཚུག་པ། དེ་ལྗང་པ་གཅིག་ཅིག་པོ་ཆེན་
མོ་སོང་སྟེ། ཤིང་རྒྱལ་ཞིག་ཟམ་སོང་། དེ་ནས་མི་ཚང་མས་ཞིང་རྔ་ཙ་ན། ཨ་
པོ་ཡང་སྟ་རི་ཞིག་ཁུར་ནས་སོང་སྟེ། དེ་དྲིམ་གྱི་རྩ་ལ་སོང་སྟེ་བརྡུངས། ལན་
གཉིས་གསུམ་བརྡུངས་པ་སང་། དེའི་ཁ་ཐོག་ནས་གྲོ་ནས་ཁ་ཅིག་འབུད་དེ་
ཡོངས། དེ་ནས་ཨ་པོ་འཐད་གྱིན་ཞིག་ཁང་པ་ལ་ལོག་སྟེ་ཡོང་སྟེ་ཨ་བི་ལ་ཟེརས་
པ། ཝ་ཨ་བི། ང་ཏང་གི་ལྗང་པའི་བུ་དྲ་དེ་ལ་ངས་བརྡུངས་པ། ཁ་ཐོག་ནས་
ནས་ཁ་ཅིག་འབུད་དེ་ཡོངས་པ། ཕོ་རོན་ཟོད་རེ་འདུག་ཟེརས་པ། དེ་ནས་ཨ་
བི་དང་ཨ་པོ་གཉིས་ཁ་སོང་སྟེ། ལྗང་པའི་བུ་དྲའི་རྩ་ལ་ཡུལ་ཐག་ཆེན་མོ་ཞིག་
526



བཅོ་སྟེ། དེ་ལ་ཇལ་ལ་བཏང་སྟེ་བདེ་མོ་བཅོས། དེ་ནས་ཨ་པོ་དང་ཨ་བི་གཉིས་
ཀས་སྤོ་རེས་བཏང་གིན་ཞིག་ལྗང་པའི་དྲིམ་པོ་ལ་བརྡུངས། དེ་ནས་ཁ་ཐོག་
ནས་འབྲུ་མང་པོ་ཆེན་མོ་ཕོ་རོན་ཟམ་རེ་ཆུ་ཡོང་བ་ཚོགས་ལ་བབས། ཁོང་
གཉིས་ཀས་ཁང་ངུ་ལ་སྐྱ་སྟེ་ནང་མིག་ཚང་མ་གང་སོང་། ཁང་ངུའི་ནང་དུ་མ་
ཤོང་བས། ཞིང་དེ་ཁ་བང་བ་ཆེན་མོ་ཞིག་བཅོ་སྟེ། དེའི་ནང་དུ་བཏངས། །
དེ་བང་བ་བཀང་སྟེ། དེ་ཁ་ལ་རྡོ་བ་ཞིག་བཀབ་སྟེ། ཀ་ལག་བཏང་སྟེ་
ཨ་པོ་དང་ཨ་བི་གཉིས་ཀ་ཁང་པ་རུ་ཡོང་སྟེ་ཁོང་མང་པོ་འཐད་སོང་། དཔྱིད་ཁ་
རུ་མི་ཚང་མས་བང་བ་ནས་ཕིང་ཟ་ན། ཨ་པོ་ཡང་ཕད་ཅིག་ཁུར་ཏེ་བང་བ་ཕིང་
བ་སོང་། ཁོས་བང་བའི་ཁ་རྡོ་ཕྱེ་སྟེ་བལྟས་པ། འབྲུ་ཚང་མ་འབུ་རྩིག་ལ་གྱུར་
ཏེ་བང་བ་གང་སྟེ་ཡོད་ཚུག ། དེ་ནས་ཨ་པོ་ཡ་མཚན་སོང་སྟེ་ལོག་སྟེ་ཁང་ངུ་
ལ་ཡོང་སྟེ་ཨ་བི་ལ་ཟེརས་པ། ཝ་ཨ་བི། ང་ཏང་གི་བང་བའི་ནས་ཚང་མ་འབུ་
རྩིག་ལ་གྱུར་ཏེ་འབུ་རྩིག་དང་བང་བ་གང་སོང་སྟེ་འདུག་ཟེརས། དེ་ནས་ཨ་པོ་
དང་ཨ་བི་གཉིས་ཀ་ལ་ཚེར་ཀ་ཡོང་སྟེ་ཟེརས་པ། ཁང་ངུའི་ནང་དུ་ཡོད་མཁན་
གྱི་ནས་པོ་ཟ་ཚར་འདུག ད་ཅི་བཅོ་ཡིན་ཟེར་རིན་ཞིག་འདུགས། ཞག་
བདུན་སོང་བ་དང། ཁོང་བདེན་མ་ཆེས་པར་ཨ་པོ་ཡང་བལྟ་ལ་སོང་སྟེ། བང་
བའི་ཁ་ཕྱེས་ཏེ་བལྟས་པ། འབུ་ཚིག་གཅིག་དང་ཅིག་གིས་བཟོས་ཏེ། འབུ་
རྩིག་ཆེན་མོ་གཅིག་ལ་གྱུར་ཏེ་ཡོད་ཚུལ། ཨ་པོས་ཁ་རྡོ་དེ་བཀབ་སྟེ་ལོག་སྟེ་ཨ་
བི་ལ་ཟེར་བ་ལ་ཁང་པ་རུ་ཡོངས། ཝ་ཨ་བི། བང་བའི་ནང་གྱི་འབུ་རྩིག་ཚང་
མ་ཚར་ཏེ་འབུ་ཆེན་མོ་གཅིག་ལ་གྱུར་ཏེ་འདུག་ཟེར། དེ་ནས་ཡང་ཞག་བདུན་
སོང་སྟེ། ཡང་ཨ་པོ་བལྟ་ལ་སོང་སྟེ་ཁ་ཕྱེས་ཏེ་བལྟས་པ་སང་། འབུ་རྩིག་པོ་ཕྲུ་
གུ་བདེ་མོ་ཞིག་ལ་གྱུར་ཏེ་ཡོད་ཚུག ། ཉི་མ་ལ་བཏང་ན་ཞུ་ཅེས། གྲིབ་
527



འཁྱགས་ལ་བོར་ན་འཁྱངས་ཅེས། གསེར་རི་ཆུན་ཆུན་པོ་བྲང་འཁོར་ལ།
དངུལ་ལི་ཅོ་ཏི་སྐྱེད་འཁོར་ལ་ཡོད་མཁན་ཞིག་ཡོད་ཚུག ། དེ་ནས་ཨ་པོས་ཁ་
རྡོ་མགྱོགས་པ་བཀབ་སྟེ་ཕྱིར་ལོག་སྟེ་ཁང་ངུ་ལ་ཡོང་སྟེ་ཨ་བི་ལ། ཝ་ཨ་བི། དེ་
བང་བའི་ནང་ན་ཕྲུ་གུ་མི་འདྲ་ཅེས་བདེ་མོ་ཞིག་འདུག་ཟེར་པ། ཨ་བི་འཐད་དེ།
ཝ་ཨ་པོ། ང་ཏང་གཉིས་ཀ་ལ་བལྟ་མཁན་ཅིག་རག ། རྒྱལ་ལ་སོང། ང་
ཏང་ལ་ཕྲུ་གུ་མེད་ཟེརས། ཁོང་གཉིས་ཀ་མགྱོགས་ པ་ སོང་སྟེ་བལྟས་པ།
བདེན་པ་ཡོད་ཚུལ། དེ་ནས་ཕྲུ་གུ་ཁང་ངུ་ལ་ཁུར་ཏེ་ཁྱོང་སྟེ། དྲི་དོན་ཕོག་དོན་
བཏང་སྟེ་དཀོན་མཆོག་ལ་མང་པོ་བཅོལ་ནས། ཁོང་གཉིས་ཀ་མང་པོ་འཐད་
གྱིན། འདུགས། ཞག་བདུན་སོང་སྟེ་ཕྲུ་གུ་ལ་མིང་བཏག་ཅེས་སི་ཕི་ལ། ཨ་པོ་
གྲང་ང་ལུང་པའི་ནང་དུ་མེ་མེ་སློབ་དཔོན་རྩེ་དགུ་ལ་ཞུ་བ་ལ་སོང་སྟེ། མེ་མེའི་
དགོན་པའི་རྩར་སོང་སྟེ་གླུ་འདི་ལྟར་བཏངས། །
མེ་མེ་སློབ་དཔོན་གྱིས་ཨ་པོ་ངའི་དངོས་ལ་གསན་པོ།
སློབ་དཔོན་རྩེ་དགུས་འང་བཀྲ་ཤིས་ཀྱི་བདག་ལ་གསན་ལོ།
ཨ་པོ་ང་རང་ལ་ཚ་བོ་ཞིག་ཐོབ་ལོ།
བཀྲ་ཤིས་ང་རང་ལ་ཚ་བོ་ཞིག་འབྱོར་ལོ།
ངའི་ཚ་བོ་ལ་མིང་ཞིག་སྩལ་ལོ།
ངའི་བུ་ཚ་ལ་མིང་ཞིག་སྩལ་ལོ།
ཨ་པོས་མེ་མེ་ལ་དེ་ཟུག་ཞུས་པ་སང་། མེ་མེ་སློབ་དཔོན་རྩེ་དགུས་ལན་
དུ་གླུ་འདི་ལྟར། ། །
གླིང་གི་ཨ་པོས་ངའི་དངོས་ལ་ཉོན་དང།
གླིང་གི་བཀྲ་ཤིས་ངའི་བདག་ལ་གསན་དང་།
528



ཨ་པོ་རང་ལ་བུ་ཞིག་འབྱོར་ཏེ་ཡོད་ན།
བཀྲ་ཤིས་རང་ལ་ཚ་བོ་ཐོབ་སྟེ་ཡོད་ན།
བླ་མ་ང་ཡིས་མིང་ཞིག་བཏག་ཡིན།
སློབ་དཔོན་ང་ཡིས་མིང་ཞིག་བཏག་ཡིན།
བུ་ཚ་དེའི་མིང་ལ་དངོས་གསུམ་མི་ལ་སྔོན་མོ་ཏོག །
ཚ་བོ་དེའི་མིང་ལ་དངོས་གསུམ་མི་ལ་སྔོན་མོ་ཏོག ། །
མེ་མེ་སློབ་དཔོན་གྱིས་དེ་ཟུག་ཟེར་པ་སང་། ཨ་པོ་ཕྱིར་ལོག་སྟེ་རང་གི་
ཁང་ངུ་ལ་ཡོངས། ཁྱིམ་མཚེས་པ་ལ་ཁྱི་ཞིག་ཡོད་ཚུག། དེ་ཁྱི་ལ་ཁྱི་ཕྲུག་གཉིས་
སྐྱེ་སྟེ་ཡོད་པས། དོང་གསུམ་མི་ལ་སྔོན་མོས་དེ་ཁྱི་ཕྲུག་གཉིས་ཀ་སོ་སྟེ་ལིངས་
ཁྱི་བཅོ་སྟེ་ཡོད་ཚུག། ཁོས་དེ་ཁྱི་ཁྲིད་དེ་ཞག་དང་ལིངས་ལ་སོང་སྟེ། སྐྱིན་དང་
བྲོང་མང་པོ་ཁྱོང་སྟེ། ཨ་པོ་དང་ཨ་བི་གཉིས་ཀ་ལ་ཤ་མང་པོ་ཁྱོང་སྟེ་བཏངས།
ཞག་ཅིག་ཁྱི་གཉིས་ཀ་སྔན་ལ་འབུད་དེ་སོང་། དོང་གསུམ་མི་ལ་སྔོན་མོས་ཁྱིའི་
རྗེས་པོ་བཅད་དེ་སོང་པ་སང་། གྲང་ང་ལུང་པའི་ཕུ་ལ་སོང་། བསླེབ་པ། མེ་
མེ་སློབ་དཔོན་རྩེ་དགུ་འདུག་སའི་མཚམས་ཀྱི་ལྟག་ལ་བྲག་ཆེན་མོ་ཞིག་ཡོད་
ཚུག། དེ་བྲག་གི་དཀྱིལ་ལ་ཁྱི་གཉིས་ཀས། སྲིན་པོ་མགོ་དགུ་ཡོད་མཁན་ཞིག་
སྐར་ཏེ་ཡོད་ཚུལ། དོང་གསུམ་མི་ལ་སྔོན་མོ་དེར་བསླེབ་སོང་། སྲིན་པོ་དེས་གླུ་
འདི་ལྟར་བཏངས། །
ཀྱེ་མ་གསན་དང་ཨ་ཅོ་ལེ།
ཀྱེ་མ་གསན་དང་ལིངས་མི་ལེ།
ཨ་ཅོ་བའི་ཁྱིས་ང་སྐར་ཏེ་ཡོད། །
ལིངས་པའི་ཁྱིས་ང་བཀག་སྟེ་ཡོད།
529



ང་མ་བསད་ན་ཉིད་ཀྱི་དམག་གཡོག་བཅོ་ཡིན།
ང་མ་བསད་ན་ཉིད་ཀྱི་ལིངས་གཡོག་བཅོ་ཡིན།
ང་མ་བསད་ན་ཉིད་ལ་ཕན་ཐོགས་ཤིག་ཡོང་ཡིན། །
སྲིན་པོས་དེ་ཟུག་ཟེརས་པ། དེ་ནས་དོང་གསུམ་མི་ལ་སྔོན་མོས་བསད་
ཅེས་ལ་ཡང་མ་ཤེས། ཕུད་ཅེས་ལ་ཡང་མ་ཤེས་པར། མེ་མེ་སློབ་དཔོན་རྩེ་དགུ་
ལ་ཞུ་སྟེ་གླུ་འདི་ལྟར་བཏངས། །
ངའི་མེ་མེས་དངོས་ཤིག་ལ་ཉོན་དང་།
སློབ་དཔོན་རྩེ་དགུས་བདག་ཅིག་ལ་གསན་དང་།
ཨ་ཡི་བྲག་བཟངས་པོའི་ནང་ན་སྲིན་པོ་མགོ་དགུ་ཞིག་འདུག་ལོ།
བྲག་བཟངས་པོའི་ནང་ན་ངའི་ལིངས་ཁྱིས་བཀགས་ཏེ་འདུག་ལོ། །
དེ་སྲིན་པོ་བསད་ད་ཕུད་དེ་རིག་བཏང་ལོ།
དེ་མགོ་དགུ་བསད་ད་ཕུད་དེ་རིག་བཏང་ལོ།
དང་གསུམ་མི་ལ་སྔོན་མོས་དེ་ཟུག་ཞུས་པ། མེ་མེས་ལན་དུ་ཀླུ་འདི་
ལྟར་བཏངས།
གླིངས་ཀྱི་ཕྲུ་གུས་འང་ང་འི་དངོས་ལ་ཉོན་དང་།
དོང་གསུམ་མི་ལ་སྔོན་མོས་ངའི་བདག་ལ་གསན་དང་།
དེ་སྲིན་པོ་དེ་ཁྱོད་ཀྱིས་བསད་པ་རིག་དངོས་སུག །
དེ་མགོ་དགུ་དེ་ཁྱེད་ཀྱིས་བསད་པ་རིག་དགོས་སུག །
དེ་ཀུན་བསད་དེ་ཁྱེ་རང་ཕི་ལོག་ལ་ཞོན་པ་རིག་དགོས།
ཕི་ལོག་ལ་ཞོན་ཏེ་སྨོན་ལམ་ཞིག་བཏབ་དགོས། །
སྙིང་གི་མཐིལ་ནས་དཀོན་མཆོག་ལ་སྨོན་ལམ་ཞིག་ཏོབ་ལོ།
530



སྲིན་པོའི་མགོ་བཞི་བཅད་དེ་འཕང་ན།
གླིང་མཁར་གྱི་རྩིག་ལྡན་པོ་ལྡན་ཆེན།
སྲིན་པོའི་མགོ་བཞི་བཅད་དེ་འཕང་ན།
གླིང་མཁར་རྩེ་དགུའི་གྲུ་བཞི་ལྡན་ཆེན།
སྲིན་པོའི་མགོ་གཅིག་བཅད་དེ་འཕང་ན།
གླིང་མཁར་རྩེ་དགུའི་ས་སྐང་ལྡན་ཆེན།
སྲིན་པོའི་རྐང་བཅད་དེ་འཕང་ན།
གླིང་མཁར་རྩེ་དགུའི་མ་གདུང་ལྡན་ཆེན།
སྲིན་པོའི་ལག་པ་བཅད་དེ་འཕང་ན། །
གླིང་གི་བུ་གདུང་ལྡན་ཆེན།
ཕྲན་མོ་བཅད་དེ་འཕང་ན།
གླིང་མཁར་གྱི་གྲལ་ཆད་ལྡན་ཆེན།
སྲིན་པོའི་རྩིབ་མ་བཅགས་ཏེ་འཕང་ན།
གླིང་མཁར་གྱི་ཐོག་ཀྲབ་ལྡན་ཆེན།
སྲིན་པོའི་ནང་ཆ་ཕིང་སྟེ་འཕང་ན།
གླིང་མཁར་གྱི་ཕྱེ་མར་རི་ཐོག་ས་ལྡན་ཆེན།
གློ་བ་དེ་ཕིང་སྟེ་འཕང་ན།
གསེར་པོའི་གསེར་རི་ལྡན་ཆེན།
སྙིང་པོ་བཅད་དེ་འཕང་ན། །
དཀར་པོའི་དངུལ་རི་ལྡན་ཆེན།
གྲོད་པ་བཅད་དེ་འཕང་ན།
531



གྲོ་མ་ཐང་གི་ཐང་འགོ་ལྡན་ཆེན།
རྒྱུ་མ་བཅད་དེ་འཕང་ན།
རྒྱུ་མ་རོང་གི་རོང་འགོ་ལྡན་ཆེན།
ཚེའི་ཕོ་བ་བཅད་དེ་འཕང་ན།
སྤོ་མཐོ་ནང་མའི་ལིངས་ས་ལྡན་ཆེན།
སྲིན་པོའི་མིག་གཉིས་ཁ་ཕིང་སྟེ་འཕང་ན།
ཆུ་མིག་ཚང་ཡ་ལྡན་ཆེན།
སྣ་ཁུང་གཉིས་ཀ་བཅད་དེ་འཕང་ན། །
སྐད་སྙན་གླིང་བུ་ལྡན་ཆེན།
མཁལ་མ་གཉིས་ཀ་བཅད་དེ་འཕང་ན།
རྒྱབ་རྟེན་ཕོ་ལོང་ལྡན་ཆེན། །
དེ་ཚང་མ་བཅད་དེ་འཕང་འཕང་ཚུག་པ་ཞག་བདུན་ སོང་། ཞག་
བདུན་པ་ལ་ཁྱི་དང་མི་ཚང་ཀ་ལྟོགས་སིན་ཞིག་དང་ཁང་པ་རུ་བསླེབ། ཁོང་
བསླེབ་བསླེབ་ཚུག་པ་ཨ་པོ་དང་ཨ་བི་གཉིས་ཀ་ལ་ཚེར་ཀ་ཆེན་མོ་སོང་། དེ་ནས་
ཕྲུ་གུ་བསླེབ་པ་དང་ཁོང་འཐད། ཨ་པོས་ཁོ་ལ་བག་མ་མ་ཁྱོངས་པ་སང། ཁོ་
སོ་བཅོ་སྟེ་རི་ལ་སོང་། ཞག་དེ་ཟམ་ཞིག་འདུགས་མཁན་ཡིན་ནོག་ཟེར་ཏེ། ཨ་
པོ་མེ་མེ་སློབ་དཔོན་རྩེ་དགུ་ལ་ཞུ་བ་ལ་སོང་། མེ་མེའི་སྒོ་ལ་སོང་སྟེ་གླུ་འདི་ལྟར་
བཏངས།
མེ་མེ་སློབ་དཔོན་ངའི་དངོས་ལ་ཉོན་དང་། །
སློབ་དཔོན་རྩེ་དགུ་ངའི་བདག་ལ་གསན་དང་།
ངའི་བུ་ཚ་ལ་མནའ་མ་ཞིག་འདྲི་བར་རན་ལོ།
532



དོང་གསུམ་མི་ལ་སྔོན་མོ་ལ་བག་མ་འདྲི་རན།
ཁོ་ལ་མཛེས་པའི་མནའ་མ་ཞིག་ག་ན་འདུག་གཟིགས་འང་།
མོ་དཔེ་ཕིང་སྟེ་མོ་ཞིག་ཏོབ་ལོ།
རྩིས་དཔེ་བཏིང་སྟེ་རྩིས་ཤིག་སྐོར་ལེ། །
ཤར་ན་འདུག་ག་ནུབ་ན་འདུག་གཟིགས་འང་།
བྱང་ན་འདུག་ག་ལྷོ་ན་འདུག་གཟིགས་འང་། །
དེ་ཟུག་ཞུས་པ་སང་། མེ་མེ་སིས་གཏམ་ལན་ལ་ཨི་ཟུག་གླུ་བཏངས།
གླིང་གི་ཨ་པོས་འང་ངའི་དངོས་ལ་ཉོན་དང་།
ཨ་པོ་བཀྲ་ཤིས་འང་ངའི་དངོས་ལ་ཉོན་དང་།
ཁྱེད་ཀྱི་ཚ་བོ་ལ་མནའ་མ་ཞིག་འདྲི་ན། །
དོང་གསུམ་མི་ལ་སྔོན་མོ་ལ་བག་མ་ཞིག་འདྲི་ན།
ཡུལ་གྱི་སྲང་ཕྱོགས་ཤིག་ནས་ལུག་ལོ་མ་བཅོ་བརྒྱད་ཁྱུང་ལོ།
དེ་ནས་ཨ་པོ་ལོག་སྟེ་ཡོང་སྟེ་ཨ་བི་ལ་དེ་གནས་ཚུལ་ཚང་མ་ཟེརས་ཏེ།
ཨ་པོ་དང་ཨ་བི་གཉིས་ཀས་སྲང་ཕྱོགས་གཅིག་ནས་ལུག་ལོ་མ་བཅོ་བརྒྱད་མི་
ཐོབ་ཟེར་ནས། ཁོང་གཉིས་ཀས་གྲབས་ཤིག་བཅོ་སྟེ། ང་ཏང་གི་ཚ་བོ་ལ་བང་
རི་ཞིག་བཏང་ཡིན། དེ་ནས་མི་མང་པོ་ཞིག་འཛོམ་ན། དེའི་ནང་ནས་ལུག་ལོ་
མ་བཅོ་བརྒྱད་བིང་ཡིན་ཟེར་ཏེ། ཁོང་གཉིས་ཀས་བང་རི་ཞིག་བཏངས། ཡུལ་
ཚེ་གཉིས་ལ་ཧུན་བཏང་སྟེ། ཨ་པོ་བཀྲ་ཤིས་ལ་དོང་གསུམ་མི་ལ་སྔོན་མོ་ཟེར་
མཁན་ནི་ཚ་བོ་ཞིག་འབྱོར་བས། ཁོ་ལ་བང་རི་ཆེན་མོ་ཞིག་བཏང་ཆེན། དེའི་
ཕི་ལ་ཚང་མ་ལྟན་མོ་ལ་ཡོང་དགོས་ཟེར་ཏེ་བོས་མཁན་མི་ཞིག་བཏངས། ཡུལ་
གཉིས་ཀྱི་བུ་ཚ་དང་བུ་མོ་ཚང་མ་ཡོང་ཟ་ན། ཨ་པོ་ཁོ་རང་གི་སྒོ་ལ་འདུག་སྟེ།
533



བུ་མོ་ཚང་མ་ལ་འདྲི་སྟེ་ལུག་ལོ་མ་སུ་སུ་ཡིན་ཟེར་ཏེ། ལུག་ལོ་མ་ཡིན་མཁན་
ཚང་མའི་མིང་འབྲི་འིན་ཞིག་ནང་མིག་སོ་སོ་ཞིག་ལ་བོར་སོང་། དེ་ནས་དོང་
གསུམ་མི་ལ་སྔོན་མོ་ཡང་དེ་ནང་མིག་གི་ནང་དུ་འཁྱེར་ཏེ། འདི་བུ་མོ་ཚང་མ་
ཁྱེ་རང་ལ་བག་མ་ཁྱོངས་པ་ཡིན་ཟེར་ཏེ། ཁོ་ཡང་ཁོང་སག་དང་མཉམ་པོ་བོར་
སོང་།
དེ་ནས་དེ་བུ་མོ་ཚང་མ་ལ། དོང་གསུམ་མི་ལ་སྔོན་མོ་མཐོང་བ་ཟམ་
ཞིག་ལ་སྐྱེ་ཅེས་འཁུར་སོང་བས། ཟླ་དགུ་དངོས་བཅུའི་ཞག་ལ་སྔོན་ལ་རང་
རིགས་ངན་ར་པོའི་མགོ་འཁུར་མཁན་ཞིག་སྐྱེས་པ་སང་། དོང་གསུམ་མི་ལ་
སྔོན་མོ་དེ། མེ་མེ་སློབ་དཔོན་རྩེ་དགུའི་རྩར་ཕྲུ་གུ་ལ་མིང་བཏག་པར་སོང་། མེ་
མེ་འི་སྒོ་ལ་གླུ་འདི་ལྟར་བཏངས།
མེ་མེ་སློབ་དཔོན་ནིས་ངའི་དངོས་ལ་ཉོན་དང་།
སློབ་དཔོན་རྩེ་དགུས་འང་ངའི་དངོས་ལ་ཉོན་དང་།
བུ་ཚ་ང་རང་ལ་རིགས་ངན་ར་པོའི་མགོ་འཁུར་མཁན་ཞིག་སྐྱེས་ལོ།
དོང་གསུམ་མི་ལ་སྔོན་མོ་ལ་ར་མགོ་འཁུར་པ་ཞིག་སྐྱེས་ལོ།
དེ་ཕྲུ་གུ་ལ་མིང་ཞིག་རང་ཏོག་ལོ།
དེ་བུ་ཚ་ལ་མིང་ཞིག་རང་ཏོག་ལོ།
དེ་ནས་མེ་ མེ་ སློབ་ དཔོན་ རྩེ་ དགུས་ གཏམ་ ལན་ དུ་ གླུ་ འདི་ ལྟར་
བསླངས། །
གླིང་གི་དཔའ་བོས་འང་ངའི་དངོས་ལ་ཉོན་དང་ལེ་
དོང་གསུམ་མི་ལ་སྔོན་མོས་ངའི་བདག་ལ་གསན་དང་ལོ།
ཁྱེད་ལ་བུ་ཚ་ཞིག་སྐྱེས་ལོ་ཟེར་ན་ལེ།
534



ར་པོའི་མགོ་འཁུར་པ་ཞིག་སྐྱེས་ཟེར་ན།
ལྟས་ངན་ཡང་དུ་རྒྱུད་ཏེ་པ་སང་ལྡན་རྭ་སྐྱེས་ཏོག །
དེ་ནས་ཁོ་ཕྱིར་ལོག་སྟེ་ཁང་པ་རུ་བསླེབ་སྟེ། ཡང་བུ་མོ་ཞིག་ལ་ལྕངས་
པོའི་མགོ་འཁུར་མཁན་ཞིག་སྐྱེ་སྟེ་ཡོད་ཚུག ། ཁོ་ཡང་གྲང་ང་ལུང་པའི་ཕུ་ལ་
མེ་མེ་འི་རྩེར་སོང་སྟེ་གླུ་འདི་ལྟར། །
མེ་མེ་སློབ་དཔོན་ནིས་ངའི་དངོས་ཤིག་ལ་ཉོན་དང་།
སློབ་དཔོན་རྩེ་དགུས་འང་ངའི་བདག་ཅིག་ལ་གསན་དང་།
བུ་ཚ་ང་རང་ཁང་པ་ལ་བསླེབ་པ་དང་ཕྲུ་གུ་ཞིག་སྐྱེས་འདུག །
རིགས་ངན་ལྕངས་པོའི་མགོ་འཁུར་མཁན་ཞིག་སྐྱེས་ལོ། །
རིགས་ངན་ཕྲུ་གུ་དེ་ལ་མིང་ཞིག་རང་སྩལ་ལོ།
ལྕངས་པོ་འཁུར་མཁན་དེ་ལ་མིང་ཞིག་རང་སྩལ་ལོ།
མེ་མེས་ལན་དུ་གླུ་འདི་ལྟར་བསླངས་སོ། །
གླིང་གི་དཔ་བོས་འང་ངའི་དངོས་ལ་ཉོན་དང་།
དོང་གསུམ་མི་ལ་སྔོན་མོས་ངའི་བདག་ལ་གསན།
རིགས་ངན་ལྕངས་པོའི་མགོ་འཁུར་མཁན་ཞིག་སྐྱེས་ན།
རིགས་ངན་ཡང་དུ་སྒྱུར་ཏེ་ཨང་གར་ལྕངས་པ་ཏོག །
དེ་ནས་མེ་མེ་སིས་ཁོ་ལ་ཟེརས་པ། ཁྱེ་རང་གི་ཨ་ནེ་ཚང་མ་ལ་གླིང་གི་
དཔའ་བོ་བཅོ་བརྒྱད་འདི་རིང་སྐྱེ་ཆེན། ཁྱེ་རང་འདིར་མིང་བཏག་ཅེས་ལ་མ་
ཡོང་། ཁྱེད་ཀྱི་ཕྲུ་གུ་སྐྱེ་རེས་ཅན་ཚང་མ་ལ་མིང་ངས་བཏགས་ཏེ་བཏང་ཡིན་
ཟེར་ཏེ། ཡི་གེ་གསལ་པོ་བྲི་སྟེ་ཁོ་ལ་བཏངས། ཡི་གེ་ནང་དུ་ཨེ་ཟུག་བྲིས་ཡོད།
སྐྲ་དང་སྨང་ར་དཀར་པོ་ཡོད་མཁན་ཞིག་སྐྱེ་ཆེན།
535



དེ་ལ་ཁ་རྒན་དགའ་ནི་བཏག་དགོས།
ཁྲའི་མགོ་འཁུར་མཁན་ཞིག་སྐྱེ་ཆེན།
དེ་ལ་ཁྲའི་མགོ་ཁྲ་ཐུང་བཏག་དགོས།
ཤིང་སྐྱའི་འཁུར་མཁན་ཞིག་སྐྱེ་ཆེན།
དེ་ལ་སྐྱ་བ་རྒོད་པོ་བཏག་དགོས། །
ཟླ་བའི་མགོ་འཁུར་མཁན་ཞིག་སྐྱེ་ཆེན།
དེ་ལ་ཟླ་བ་བཟང་པོ་བཏག་དགོས།
མདའི་མགོ་འཁུར་མཁན་ཞིག་སྐྱེ་ཆེན།
དེ་ལ་མདའ་དཔོན་གོང་མ་བཏག་དགོས།
ཨ་ལའི་མགོ་འཁུར་མཁན་ཞིག་སྐྱེ་ཆེན།
དེ་ལ་ཨ་ལ་ཅོང་གོལ་བཏག་དགོས།
འབུའི་མགོ་འཁུར་མཁན་ཞིག་སྐྱེ་ཆེན།
དེ་ལ་འབུ་དམར་ལམ་བསྟན་བཏག་དགོས།
ཤེལ་ལི་མགོ་འཁུར་མཁན་ཞིག་སྐྱེ་ཆེན།
དེ་ལ་ཤེལ་ལི་བུ་ཞུང་བཏག་དགོས།
གོན་ཅེས་སི་གོང་བ་འཁུར་མཁན་ཞིག་སྐྱེ་ཆེན།
དེ་ལ་དགའ་ནི་གོང་བ་བཏག་དགོས།
ལག་པ་རིང་མོ་འཁུར་མཁན་ཞིག་སྐྱེ་ཆེན།
དེ་ལ་ལག་ལག་རིངས་བཏག་དགོས། །
རྐང་པ་རིང་མོ་འཁུར་མཁན་ཞིག་སྐྱེ་ཆེན།
དེ་ལ་རྐང་རྐང་རིངས་བཏག་དགོས།
536



བོང་བུའི་མགོ་འཁུར་མཁན་ཞིག་སྐྱེ་ཆེན།
དེ་ལ་བོང་ནག་ལྡུམ་བུ་བཏག་དགོས།
མིའི་མགོ་འཁུར་མཁན་ཞིག་སྐྱེ་ཆེན།
དེ་ལ་བཀའ་བློན་ལྡན་པ་བཏག་དགོས། །
མི་རྒན་གྱི་མགོ་འཁུར་མཁན་ཞིག་སྐྱེ་ཆེན།
དེ་ལ་དཔལ་ལེ་རྒོད་པོ་བཏག་དགོས།
གཡུའི་རངས་འཁུར་མཁན་ཞིག་སྐྱེ་ཆེན།
དེ་ལ་རྣ་གཡུ་རྣ་རྩལ་བཏག་དགོས།
དུང་གི་རངས་འཁུར་མཁན་ཞིག་སྐྱེ་ཆེན།
དེ་ལ་ཟླ་བ་དཀར་པོ་བཏག་དགོས།
དེ་ནས་ཁོས་དེ་ཡི་གེ་ཁུར་ཏེ་ལོག་སྟེ་ཁ་པ་ལ་ཡོངས། དེ་ཡི་གེ་ནང་ལྟར་
ཞག་གཅིག་གི་ནང་དུ་ཕྲུ་གུ་ཚང་མ་སྐྱེས། དེ་ནས་མེ་མེས་བསླབས་མཁན་ནང་
ལྟར་མིང་ཡང་ཚང་མ་ལ་བཏགས། ཕྲུ་གུ་སྐྱེའི་ཚིར་དང་ཕེ་སྟ་རུ་བིང་སྟེ་སོང་སྟེ།
རང་རང་གིས་ཁང་པ་རེ་རྩིགས་སོང་། དེ་ཨ་མ་ཚང་མ་ཡང་དེར་མ་འདུག་པར།
རང་རང་གི་ཁང་པར་སོང་། དེ་ཕྲུ་གུ་ཚང་མས་རང་རང་གིས་ཨ་ནེ་རེ་རེ་ཁྱོང་
སྟེ། ཁོང་ལ་ནོར་རེ་མེད་པའི་ཕི་ལ། ཁོང་ཚང་ཀས་གྲབས་བཅོས། པ་ཆི་
དཔལ་དོང་མཁར་ལ་ནོར་ཡོད་ཟེར་འདུག ། དེ་ནས་ང་ཏང་ཚང་མ་མཁར་
བཅག་སྟེ་ནོར་འཁྱོང་བར་ཆེན་ཟེར་ཏེ་སོང་། དེའི་ནང་ན་དཔལ་ལེ་རྒོད་པོ་
ཟེར་མཁན་པོ་ཁོའི་ཨ་མ་བོ་མགར་མོ་ཞིག་ཡིན་པས། གྲིབ་ཕོག་སྟེ་འགྲུལ་མ་
ཐུབ་པར། གྲང་ང་ལུང་པའི་ཕུ་ལ་མེ་མེ་བསློབ་དཔོན་རྩེ་དགུའི་རྩར་ཁྲུས་བཏང་
གིན་ཞིག་ཡོད་པིན། ཞག་ཅིག་ཁོ་ཡང་པ་ཆི་དཔའ་དོང་མཁར་ལ་ནོར་འཁྱོང་
537



བར་ཆེན་བསམ་སྟེ། རྟ་ཞིག་ལ་ཞོན་ཏེ་སོང་བར། ཆུ་ཆེན་མོ་ཞིག་གི་མདུན་
ལ་བསླེབ། དེ་རུ་ཝ་ཙེ་ཞིག་ཆུ་ནས་མ་ཐར་བ་ཡོད་ཚུགདེ་ཝ་ཙེས། ཝ་ཨ་ཅོ་ང་
ཡང་རྟམ་ཕོངས་ལ་བཏང་ན། ངས་ཕན་ཐོགས་ཤིག་བཅོ་ཡིན་ཟེརས། ཁྱེད་
ཀྱིས་ང་ལ་ ཕན་ཐོགས་ཤིག་བཅོ་ན་ཡོང་ཟེར་ཏེ། རྟམ་ཕོངས་ལ་བཏང་སྟེ་
འཁྱེརས། དེ་ནས་ཝ་ཅེས་ལམ་བསྟན་ཏེ་འཁྱེར་ཏེ། པ་ཆི་དཔལ་དོང་མཁར་
ལ་དཔལ་ལེ་རྒོད་པོ་སྔན་ལ་བསླེབ་སོང་། གཞན་མ་ཚང་མ་ཅིའི་ཕི་ལ་མ་བསླེབ་
ཟེར་ན། ལམ་རྩོག་པོ་ཚེར་མང་གི་ཚོགས་དང་ལྕང་མའི་ཚོགས་མང་པོའི་ནང་
ནས་ཐར་ཅེས་མེད་ཚུག །དེ་ཚོགས་པོ་བཅད་དིན་སོང་སྟེ། ཞག་རེ་རེ་ལ་
ཐག་པ་གང་རེ་མེན་པ་ལམ་མ་བིང་བར། དེ་ཟུག་གིས་འགོར་སོང་། དཔལ་ལེ་
རྒོད་པོ་ཝ་ཙེ་དང་མཉམ་པོ་སོང་པ་དེ་རུ་བསླེབ། དེ་ཡུལ་གྱི་མཇུག་ལ་ཨ་ཕི་རྒད་
མོ་ཞིག་ཡོད་ཚུག། ཁོ་དེརུ་བྲང་ས་ལ་འདུགས། །
དེ་ནས་ཞག་ཁ་ཅིག་སོང་སྟེ་ཁོས་ཨ་ཕི་ལ་ཁ་ཚོད་བཅད་དེ་འདྲིས་པ།
ཨ་ཕི་ལེ། འདི་མཁར་གྱི་ནང་དུ་ནོར་བུ་ཅི་རེ་ཡོད་ཟེརས་པ། ཨ་ཕྱིས་ལན་དུ་
ཝ་བུ་ཚ། ངས་ཚེར་མཁན་ཚང་མ་ཁྱེ་རང་ལ་བཤད་ཡིན་ཟེར་ཏེ་ཟེརས། གླིང་
ཡུལ་ལ་ཡབས་ཐོན་པ་དང་ཡུམ་སྔོན་མོ་ཟེར་མཁན་གཉིས་ལ་ཇོ་ཇོ་འབྲི་གུ་མ་
ཟེར་མཁན་ཞིག་བལྟམ་ཆེན་ཟེར་འདུག དེ་ནས་གླིང་མཁར་གྱི་སྟོད་ལ་ཨ་པོ་
ཞིག་ཡོད་ཚོད། དེ་ཨ་པོ་མགར་བ་ཞིག་ཡིན་ཚོད་རག ། ཁོ་ལ་བུ་མོ་གསུམ་
སྐྱེ་ཆེན་ཟེར་འདུག བུ་མོ་གཅིག་གི་མིང་ལ་དཀར་ཐིག་མོ་བཏག་ཆེན་ལོ། བུ་
མོ་གཅིག་ལ་ནག་ཐིག་མ་བཏག་ཆེན་ལོ། བུ་མོ་གཅིག་ལ་མ་གོག་བཟང་ལྷ་མོ་
བཏག་ཆེན་ལ། དེ་ནས་སྟང་ལྷ་ཡུལ་ལ་ལྷའི་དབང་པོ་རྒྱབ་བཞིན་ལ་བུ་ཚ་
གསུམ་སྐྱེ་ཆེན་ལོ། བུ་ཚ་ཨ་ཇོའི་མིང་ལ་དོན་ལྡན་ཞུ་ཡིན་ལ། བུ་བར་པ་ལ་
538



དོན་ཡོད་ཞུ་ཡིན་ལ། ཆུང་ངུན་པོ་ལ་དོན་གྲུབ་དཀར་པོ་ཞུ་ཆེན་ལོ། དེ་ཆུང་
སྟགས་པོ་གླིང་མགོ་མེད་ལ་མགོ་ལ་འགྱུར་ཆེན་ལོ། དེ་བོ་ག་ཟུག་ལ་འགྱུར་ཡིན་
ཟེར་ན། བུ་དོན་གྲུབ་དཀར་པོ་སྟང་ལྷ་ཡུལ་ནས་ཚེ་ཕོས་བཏང་ཆེན་ཟེར་
འདུག ། ཚེ་ཕོས་པ་སང་། དེ་མགར་ར་བཀྲ་ཤིས་ཀྱི་བུ་མོ་མ་གོག་བཟང་ལྷ་
མོ་ལ་བལྟམ་ཆེན་ཟེར་འདུག ། བྱ་ཁུ་ཡུག་རྒྱལ་པོ་ལ། བྱ་འོང་ལྡེ་རེ་སྐྱེ་ཆེན་
ཟེར་འདུག ། བྱ་འོང་ལྡེ་རེ་ལ། བྱ་ཉི་མ་ཁྱུང་རུང་སྐྱེ་ཆེན་ཟེར་འདུག ། བྱ་
ཉི་མ་ཁྱུང་རུང་གི་གཟུགས་པོའི་ཁ་ནོར་བུ་སྣ་དགུ་ཡོད་ལོ། བྱ་དེ་སྲིན་པོའི་སྐྱེ་
བོ་ཡིན་ལ། ཁོས་གླིང་ཀེ་སར་རྒྱལ་པོ་བཏུལ་ཅེས་ཡིན་ཟེར་འདུག ། ཀེ་སར་
སྐྱེ་སྐྱེ་ཚུག་པ་ནམ་མཁའི་ཟླ་བ་དང་ཉི་མའི་ཟུར་ལ་མཚམས་བཅད་བཏང་སྟེ་
འདུག་ཆེན་ལོ། ཁོའི་ནོ་དེ་བྱ་སོ་མིག་དམར་ཟེར་མཁན་ཞིག་སྐྱེ་ཆེན་ལོ། ཁོ་
བྲག་མཐོན་པོ་ཞིག་ལ་ཀེ་སར་སྐྱེ་མིན་གྱི་ཉན་ཅེས་ལ་བོར་ཆེན་ལོ། དེ་ཟུག་
ཟེར་ཚར་དེ། ཨ་གུ་དཔལ་ལེས་ཡང་འདྲིས་པ། དེ་ཚང་མ་ད་ཚོར་བ། ཨ་ཕི་
ལེ། འདི་པ་ཆི་དཔལ་དོང་མཁར་ནང་དུ་ནོར་བུའི་རིགས་ཅི་རེ་ཡོད་ཟེར་ཏེ་
འདྲིས་པས། ཨ་ཕིས་ལན་པ། ཆ་ལག་གི་ནོར་བུ་དེག་ཁ་དམར་དང་ཟངས་བུ་
ཁ་ཡོན། སྟ་རི་ཟླ་བ་དཀར་པོ་ཡིན། ཐག་པ་རྒྱ་སྟག་ཁྲ་བོ་ཡིན། སྒེ་མོ་དཀར་
མོའི་སྟོང་ཤོང་ཡིན། རྟའི་འགོ་ན་རྒོད་མ་ཚ་ལངས་ཡིན། བ་གླང་གི་འགོ་ན་
མཛོ་མོ་རུ་ཡོན་ཡིན། ར་མའི་འགོ་ན་ར་དཀར་མོ་ཡིན། ལུག་གི་འགོ་ན་ལུག་
དྲོ་མོ་ཡིན། བོང་བུའི་འགོ་ན་ནག་པོ་ཁ་དཀར་ཡིན། ཁྱིའི་འགོ་ན་ཁྱི་མོ་དཀར་
མོ་ཡིན། བི་ལའི་འགོ་ན་བི་ལ་ནག་མོ་ཡིན། རྟ་ཕོ་ཁ་ལ་མེ་བར་ཡིན། ཕོ་ལད་
དི་གཞུ་མོ་ཡིན། གསེར་རི་སྒེད་བུ་ཡིན། དངུལ་གྱི་སྒེད་བུ་ཡིན། དུང་ང་ལུ་གུ་
ཡིན། ཟངས་ཀྱི་ཁྱི་གུ་ཡིན། ཅུ་རའི་ལག་པ་ཡིན། མུ་ཏིག་གི་གྲུ་གུ་ཡིན།
539



གཡུའི་ཚིག་བུ་ཡིན། དེ་ཚང་མ་ནོར་བུ་ཡན་ཟེར་ཏེ་ཨ་ཕིས་བསླབས། དེ་ནས་
དཔལ་ལེ་རྒོད་པོ་དེ་མཁར་ལ་སོང་སྟེ་ཨ་ཕིས་བསླབ་ཁན་ཚང་མ་ཁུར་ཏེ། ཁོ་
གླིང་ཡུལ་ལ་སོང་སྟེ་གླིང་དཀར་གྱི་མཁར་ལ་གཏེར་མཛོད་བཅོ་སྟེ་བོརས། དེ་
ནས་པ་ཆི་དཔལ་དོང་མཁར་ནས་དཔལ་ལེ་སོང་སྟེ་ཞག་བདུན་སོང་བ་དང་།
སྔོན་ལ་སོང་མཁན་གྱི་དཔའ་བོ་ཚང་མ་དཔལ་དོང་མཁར་ལ་བསླེབ། ནོར་བུའི་
རིགས་ཚང་མ་དཔལ་ལེས་འཁྱེར་ཏེ་མེད་པས། ཁོང་ཚང་ཀས་གསེར་རེ་དང་
དངུལ་རེ་ཡང་ཟངས་ནོར་རེ་ཁུར་ཏེ་གླིང་ཡུལ་ལ་སོང་སྟེ། རང་རང་གི་ཁང་པ་
རུ་སོང་། པ་ཆི་དཔལ་དོང་མཁར་ནོར་ཚང་མ་འཁྱེརས་པ་སང་། བཞིག་སོང་
ནས། ཅི་ཡང་མ་ལུས་སོང་། །(གཤམ་ཡུལ་ན་བཤད་པའི་ཀེ་སར་གྱི་སྒྲུངས་
བཞུགས་སོ། ། A. H. Francke ,A lower Lhadakhi Version of
the (Gesar Saga , Asian Educational Serices. New Delhi,
2000. P1 - 16. )
ཧོར་གྱིས་འབྲུ་གུ་མ་ཁྱེར་བའི་སྒྲུངས། (ཤོག་ངོས200 - 242)
དེ་ནས་ཧོར་ཡུལ་ལ་ཧོར་པ་ཧལ་ལྡེ་རྒྱལ་པོ་ལ་མདུན་མ་མེད་པ། ཡུལ་
ཚང་མ་ལ་མེད་པ། ཡང་ག་ཡུལ་ལ་འདུལ་ལྟ་ཅེས་ལ་ཕོ་རོག་འབྱུང་ཤེས་གཉིས་
ཁ་བཏང་སྟེ། ལོ་མང་པོ་སོང་སྟེ་ཡོད་ཚུག ། དེ་ནས་ཀེ་སར་གླིང་ཡུལ་ལ་མེད་
ཅེས་ཚོར་ཏེ། ཧོར་གྱིས་ཇོ་ཇོ་འབྲུ་གུ་མ་འཁྱོང་ཅེས་ལ་དམག་འཁྱེར་ཡིན་ཟེར་
ཏེ། གྲབས་བཅོ་སྟེ་ཁྱོངས། གླིང་ཡུལ་ལ་དཔའ་བོ་ཚང་མ་གྲང་གི་ལུང་པའི་
ནང་དུ་ལིངས་བཏང་གིན་ཞིག ། གཡངས་པ་ལ་སོང་སྟེ་མེད་ཚུག ། ཨ་གུ་
ཁྲའི་མགོ་ཁྲའི་ཐུང་ལྡེམ་ལྡེམ་མི་ལྡེམ་མཁར་ནང་ཡོད་ཚུགཁྲའི་ཐུང་གིས་ཏི་པི་
540



གཉིས་གོན་ཏེ། ཁྱི་ལ་ཁྲོག་དམར་གཉིས་བཏག་སྟེ་ཡོད་ཚུག ། དེ་ཅི་ཡིན་
ཟེར་ན། ཀེ་སར་བདུད་ཡུལ་ལ་སྟོར་ཏེ་མེད་པ་སང་། གླིང་ཡུལ་ལི་དཔོན་པོ་
རང་ཡིན་བསམ་སྟེ་ཡིན་ནོག ། དེ་ནས་ཞག་ཅིག་ལ་ཇོ་ཇོ་འབྲུ་གུ་མ་ལ་སྙི་
ལམ་ངན་པ་ཁ་རྐྱང་མཐོང་བས། ཨ་བི་མོན་ཁན་མོ་ཁོང་སྟེ། ཨ་བིའི་མདུན་ལ་
ཇོ་ཇོས་སྙི་ལམ་བཤད་དེ་གླུ་འདི་ལྟར། ། །
ངའི་ཨ་བིས་དངོས་ཤིག་ལ་ཉོན་ལོ། །
ཨ་བི་མོན་ཁན་མོས་བདག་ལ་གསན་ལོ།
འདི་རིང་ཞག་ངན་གྱི་སྙི་ལམ་པོ་ངན་པ་རིག་མཐོང་ལོ།
འདི་རིང་མཚན་ངན་གྱི་སྙི་ལམ་པོ་ལྕོག་པོ་རིག་མཐོང་ལོ།
གླིང་གི་གླིང་སྟོད་ན་ཆུ་ཆེན་ཞིག་བྲུག་པ་རང་མཐོང་ལོ།
ཆུའི་ཆུ་སྣ་ལ་ཇོ་ཇོ་ང་རང་ཁྱེར་བ་རིག་མཐོང་ལོ།
ཆུའི་ཆུ་དཀྱིལ་ལ་འབུ་དམར་ལམ་བསྟན་མཆོངས་པ་རིག་མཐོང་ལོ།
ཆུའི་ཆུ་ཤུལ་ལ་རྒྱལ་ལྷམ་ཀེ་སར་བསླེབ་པ་མཐོང་ལོ།
གླིང་གི་གླིང་སྟོད་ལ་མེ་ཆེན་ཞིག་འབར་བ་མཐོང་ལོ།
མེའི་མེ་སྣ་ལ་ཇོ་ཇོ་ང་རང་འདུགས་པ་མཐོང་ལོ།
མེའི་མེ་དཀྱིལ་ལ་འབུ་དམར་ལམ་བསྟན་མཆོངས་པ་རིག་མཐོང་ལོ།
མེའི་མེ་ཤུལ་ལ་ཀེ་སར་རྒྱལ་པོ་བསླེབ་པ་མཐོང་ལོ།
གླིང་མཁར་རྩེ་དགུ་ཤལ་མ་ལ་འགྱུར་བ་མཐོང་ལོ།
ཇོ་ཇོ་ང་རང་ཧོར་གྱིས་ཁྱེར་བ་ཞིག་མཐོང་ལོ།
འབུ་དམར་ལམ་བསྟན་ཧོར་གྱིས་བསད་པ་མཐོང་ལོ།
གླིང་གི་ཤ་སྙིང་ཧོར་གྱིས་ཟ་ལ་མཐོང་ལོ།
176
176
541



ཨ་བི་ཉེ་རང་གིས་མོ་ཞིག་ཏོལ་ལོ།
ཨ་བི་མོན་ཁན་མོས་མོ་ཞིག་ཏོལ་ལོ། །
ཀུན་ནི་མོ་སྟན་ལ་ཕད་ཙེ་ཡོང་ཆེན་ལོ།
ངའི་མོ་སྟན་ལ་གོ་ཤེན་དར་ཡུག་བཏང་ཡིན།
ཀུན་ནི་མོ་རྡོ་ལ་རྡོ་དཀར་ཇི་ནག་ཡོང་ཆེན་ལོ། །
ངའི་མོ་ཇི་ལ་མུ་ཏིག་དང་གཡུའི་མོ་ཇི་བཏང་ཡིན་ལོ།
མོ་བཟང་པོ་བཏབ་ན་རྔན་པ་ཅི་དགོས་བཏང་ཡིན་ལོ།
མོ་ངན་པ་བཏབ་ན་རིན་ཅན་སྲོག་ལ་ཆད་པ་ཡིན་ལ།
དེ་ནས་ཨ་བིས་མོ་བཏབ་པ། ཇོ་ཇོའི་སྙི་ལམ་ཅི་མཐོང་མཁན་ནང་ལྟར་
མོའི་ནང་ནས་བིང་སོང་བས། ཨ་བིས་ཇོ་ཇོ་ལ་ཟེརས། ཇོ་ཇོ་ལེ། མོའི་ནང་
ན་མ་བཟང་པོ་ཡང་མེད། མ་ངན་པ་ཡང་མི་འདུག ། འབར་ཚོད་ཅིག་བིང་
འདུག་ཟེར། ཨ་བི་ཁོ་རང་གི་ཁང་པ་ལ་སོང་།
དེ་ནས་ཆུ་འཐུན་མོ་ཆུ་ལ་སོང་བས། ཆུ་འཐུན་མ་ཆུའི་མཐའ་མ་ལ་
བསླེབ་སོང་། ཆུའི་ཕར་ཁ་ལ་ཧོར་གྱི་དམག་སྣ་ལ་ཤན་ཀྲ་མི་རུ་ཟེར་མཁན་དེ་
བསླེབ་སྟེ་ཡོད་ཚུག ། དེ་ནས་ཤན་ཀྲ་མི་རུས་ཆུ་འཐུམ་མ་ལ་གཏམ་ལན་ལ་གླུ་
ཞིག ། །
ཆུའི་ཕར་ཁ་རུ་ཡོད་པའི་ཨ་ཆེ་ཆུ་འཐུམ་མས་དངོས་ལ་ཉོན་དང་།
རྒྱམ་མཚོའི་ཕར་ཁ་ལ་ཡོད་པའི་ཆུ་འཐུམ་མས་བདག་ལ་གསན།
མཁར་བཙན་པོའི་མིང་ལ་ཅི་ཞིག་ཟེར་ཅེན་ལོ།
མི་དཔའ་བོའི་མིང་ཅི་ཞིག་ཟེརཅེན་ལོ། །
རྟ་མགྱོགས་པའི་མིང་ལ་ཅི་ཞིག་ཟེར་ཅེན་ལོ།
542



A
ཁྱི་ཚན་ཏེའི་མིང་ལ་ཅི་ཞིག་ཟེར་ཅེན་ལོ།
ཇོ་ཇོ་མཛངས་མའི་མིང་ལ་ཅི་ཞིག་ཟེར་ཅེན་ལོ།
ཕས་ལྷའི་མིང་ལ་ཅི་ཞིག་ཟེར་ཅེན་ལོ།
མས་ལྷའི་མིང་ལ་ཅི་ཞིག་ཟེར་ཅེན་ལོ། །
རལ་གྲི་རྣོན་པོའི་མིང་ལ་ཅི་ཟེར་ཅེན་ལོ།
མདའ་མགྱོགས་པའི་མིང་ལ་ཅི་ཟེར་ཆེན་ལོ།
མདུང་རིང་མོའི་མིང་ལ་ཅི་ཟེར་ཅེན་ལོ།
དེ་ཟུག་ཟེརས་པ་སང་། ཆུ་འཐུམ་མས་ཅང་མ་ཟེར་བ། ཆུ་འཁུར་ཏེ་
མཁར་ལ་སོང་བ། མཁར་ལ་བསང་ཆུ་འཁོར་ཏེ། ཇོ་ཇོས་ཁོ་ལ་ཁ་སྐྱེ་སྟེ་ཟེརས།
ཁྱོ་རང་གིས་ཆུ་འགོར་བཙུགས། གཏམ་གསུམ་ཟེར་མི་བཅུག ། གོམ་གསུམ་
རྒྱབ་མེ་བཅུག་ཟེརས་པ། ཆུ་འཐུམ་མས། ཇོ་ཇོ་ལེ། གོམ་གསུམ་མི་རྒྱབ་ལེ།
གཏུམ་གསུམ་ཞུ་བཅུག་ཟེརས་པ། ཇོ་ཇོས་གཏམ་གསུམ་ཟེར་ན་ཡང་འགྲིག་
ཟེརས། དེ་ནས་ཆུ་འཐུམ་མས་ཞུས། ང་ཆུའི་མཐའ་མ་ལ་བསླེབ། དེའི་ཕར་
ཁ་ལ་མི་ཞིག་ཡོང་སྟེ་འདུག ། ཁོས་མཁར་གྱི་མིང་དང་མིའི་མིང་ཚང་མ་འདྲི་
རུག་པ། དེའི་གཏམ་ལ་ཉན་དེ་ཙ་བིག་འགོར་སོང་ཞུས་པ། དེ་ནས་ཇོ་ཇོས་ཆུ་
འཐུམ་མའི་གོས་ཚང་མ་གོན་ཏེ། ཆུ་ཀར་འཁུར་ཏེ་ལྟ་ལ་སོང་བས། དེ་མི་དེ་
རུ་ཡོད་ཚུག ། ཡང་ཁོས་ཆུ་འཐུམ་མ་ལ་གཏམ་ལན་ལ་གླུ་ཞིག་བཏངས། །
ཝ་ཆུའི་མཐའ་མའི་ཆུ་འཐུམ་མས་ཉོན་དང།
གླིང་མཁར་གྱི་ཆུ་འཐུམ་མས་གསན་དང་།
ཁྱོད་ཀྱི་མཁར་བཙན་པོའི་མིང་ལ་ཅི་ཟེར་རྟེན།
ཁྱོད་ཀྱི་མི་དཔའ་བོའི་མིང་ལ་ཅི་ཟེར་ཅེན། །
543



ཁྱོད་ཀྱི་རྟ་མགྱོགས་པའི་མིང་ལ་ཅི་ཟེར་རྟེན། །
ཁྱོད་ཀྱི་ཁྱི་ཚན་ཏེའི་མིང་ལ་ཅི་ཞིག་ཟེར་ཅེན།
ཁྱོད་ཀྱི་ཇོ་ཇོ་མཛངས་མའི་མིང་ལ་ཅི་ཟེར་རྟེན།
ཁྱོད་ཀྱི་ཕས་ལྷའི་མིང་ལ་ཅི་ཞིག་ཟེར་ཅེན།
ཁྱོད་ཀྱི་མས་ལྷའི་མིང་ལ་ཅི་ཟེར་ཆེན།
རལ་གྲི་རྣོན་པོའི་མིང་ལ་ཅི་ཞིག་ཟེར་ཅེན།
མདའ་མགྱོགས་པའི་མིང་ལ་ཅི་ཟེར་རྟེན།
མདུང་རིང་མོའི་མིང་ལ་ཅི་ཟེར་ཆེན།
དེ་ཟུག་ཟེརས་པ་སང་། ཇོ་ཇོས་ཁོ་ལ་གཏམ་ལན་དུ་གླུ་ཞིག །
ཆུའི་ཕར་ཁའི་མི་དེས་དངོས་ལ་ཉོན་དང་།
རྒྱམ་ཚོའི་ཕར་ཁའི་མི་ཁྱོད་དངོས་ལ་ཉོན།
མཁར་བརྩོན་པའི་དོན་དེ་ཁྱེད་ལ་ཅི་ཞིག་དགོས།
མི་དཔའ་བོའི་དོན་དེ་ཁྱེད་ལ་ཅི་ཞིག་དགོས། །
ཇོ་ཇོ་མཛངས་པའི་དོན་ཁེད་ལ་ཅི་ཞིག་དགོས།
རྟ་མགྱོགས་པའི་དོན་དེ་ཁྱེད་ལ་ཅི་ཞིག་དགོས།
ཁྱི་ཚན་ཏེའི་དོན་དེ་ཁྱེད་ལ་ཅི་ཞིག་དགོས།
ཕས་ལྷའི་དོན་དེ་ཁྱེད་ལ་ཅི་ཞིག་དགོས། །
མས་ལྷའི་དོན་དེ་ཁྱེད་ལ་ཅི་ཞིག་དགོས།
རལ་གྲི་རྣོན་པོའི་དོན་ཁྱེད་ལ་ཅི་ཞིག་དགོས།
མདའ་མགྱོགས་པའི་དོན་ཁྱེད་ལ་ཅིག་ཞིག་དགོས།
མདུང་རིང་མོའི་དོན་དེ་ཁྱེད་ལ་ཅི་ཞིག་དགོས།
544



དེ་རྣམས་ཁྱེད་ལ་དགོས་ན་ངས་བཤད་རྒྱུ་ཡིན།
སྔོན་མ་མཁར་བརྩོན་པའི་མིང་ལ་གླིང་མཁར་རྩེ་དགུ་ཟེར་ཅེན།
དག་ས་མཁར་བརྩོན་པའི་མིང་ལ་ལྡེམ་ལྡེམ་མེ་ལྡེམ་མཁར་ཟེར་ཅེན།
སྔོན་མི་དཔའ་བོའི་མིང་ལ་རྒྱལ་ལྷམ་ཀེ་སར་ཟེར་ཅེན།
དག་སའི་མི་དཔའ་བོའི་མིང་ལ་རྐྱང་རྒོད་དབྱེར་པ་ཟེར་ཆེན།
སྔོན་མ་རྟ་མགྱོགས་པའི་མིང་ལ་རྐྱང་རྒོད་དབྱེར་པ་ཟེར་ཅེན།
དག་ས་རྟ་མགྱོགས་པའི་མིང་ལ་སྔོ་རོག་པོན་པོན་ཟེར་རྟེན། །
སྔོན་མ་ཁྱི་ཚན་ཏེའི་མིང་ལ་ཁྱི་ཕོ་གསེར་གླིང་ཟེར་ཅེན། །
དག་སའི་ཁྱི་ཚན་ཏེའི་མིང་ལ་ཁྱི་མོ་ལྟོམ་དཀར་མོ་ཟེར་ཅེན།
སྔོན་མོ་ཇོ་ཇོ་མཛངས་མའི་མིང་ལ་ཇོ་ཇོ་འབྲུ་གུ་མ་ཟེར་ཅེན།
དག་སའི་ཇོ་ཇོ་མཛངས་མའི་མིང་ལ་དཔལ་མའི་ཨ་སྟག་ཟེར་ཅེན།
སྔོན་མ་ཕས་ལྷའི་མིང་ལ་ཀེར་འོང་སྙན་པོ་ཞུ་ཆེན།
དག་སའི་ཕས་ལྷའི་མིང་ལ་ཕས་ལྷ་རབ་ལྷ་ཞུ་ཅེན།
སྔོན་མ་མས་ལྷའི་མིང་ལ་བཀུར་དམན་རྒྱལ་མོ་ཞུ་ཅེན།
དག་སའི་མས་ལྷའི་མིང་ལ་དྲག་ལྷ་རྒྱལ་མོ་ཞུ་ཆེན། །
སྔོན་མ་རལ་གྲི་རྣོན་པོའི་མིང་ལ་རྡོ་བ་ཆོད་མ་ཟེར་ཅེན།
དག་ས་རལ་གྲི་རྣོན་པོའི་མིང་ལ་མིག་སི་རི་རལ་གྲི་ཟེར་རྟེན།
སྔོན་མ་མདའ་མགྱོགས་པོའི་མིང་ལ་མདའ་མོ་གསེར་མདའ་མཇུག་
རིངས། དག་ས་མདའ་མགྱོགས་པའི་མིང་ལ་མདའ་དཀར་པོའི་ལམ་བསྟན། །
དེ་ཟུག་ཟེར་ཏེ་ན། ཇོ་ཇོ་མཁར་ལ་ལོག་སྟེ་ཡོངས། ཧོར་གྱི་ཤན་ཀྲ་མི་
རུ་ལོག་སྟེ་ཧོར་གྱི་དམག་རང་ལ་སོང་།
545



དེ་ནས་གླིང་གི་དཔའ་བོ་ཚང་ཀ་ལ་ཧོར་གྱིས་དམག་འཁྱོང་ཅེས་ཚོར་ཏེ།
གྲབས་ཤིག་བཅོས་པས། དཔའ་བོ་ཚང་མས་རང་གིས་མེ་རེ་ཕུ་སྟེ་རྟགས་བཅོ་
སྟེ་ཟེརས། ང་ཏང་ཚང་མ་ཧོར་གྱི་དམག་ལ་ལྟ་སྐོར་ལ་ཆེན། ང་ཏང་སུ་ཤི་ན།
འདིའི་མེ་ཡང་ཤི་ཡིན། སུ་གསོན་ཏེ་ལུས་ན། དེ་ནས་ཁོང་ཧོར་གྱི་དམག་བྲང་
དང་ཉེ་མོ་ལ་བསླེབ་སྟེ་བལྟས་པ། ཧོར་གྱི་རྟ་ཚང་མ་རྒྱལ་བ་མཐོང་སྟེ། མཚན་
ལ་ཁོང་རྟ་རྐུ་བ་ལ་སོང་སྟེ། ཧོར་གྱི་རྟ་ཚང་མ་རྐུས་ཏེ་ཁྱོངས། འབུ་དམར་ལམ་
བསྟན་ཕྲུ་གུ་ཡོད་པའི་ཕྱི་ལ། དཔའ་བོ་ཚང་མ་ལ་མ་ནོན་བ། རྟིང་ན་ཧོར་གྱི་
བྲང་ས་རུ་བསླེབ། རྟ་ཚང་མ་འཁྱེར་ཚར་ཏེ་མེད་ཚུལ། དེ་རུ་རྟ་རྐང་གསུམ་
གཅིག་ཡོད་ཚུག ། ཁོས་བསམ། འདི་བོ་འཁྱེར་ན། ཞ་བོ་ཞིག་འདུག་
བསམ་མིན་ཞིག་འདུགས་པ། དེ་ཚུག་པ་གནམ་ལངས་སོང་། དེ་ནས་ཁོས་
རིབ་ཤིང་ཞིག་མགོ་ལ་གོན་ཏེ་འདུགས་པ། གནམ་ལངས་པ་དང་། ཧོར་ཚང་
མ་ལ་རྟ་མེད་པས། ཧི་ལིང་སོང་། དེ་ནས་ཁོས་བལྟ་སྟེ་འདུགས་པ། སྔོན་ལ་
གུར་དཀར་རྒྱལ་པོ་ལ་མདུན་མ་གར་འདུག་ལྟ་ཅེས་ལ་ཕོ་རོག་འབྱུང་ཤེས་
གཉིས་ཀ་དེ་རུ་བསླེབ་སྟེ། གུར་དཀར་གྱི་གུར་གྱི་མགོ་ལ་བིང་སྟེ་གླུ་ཞིག་བཏང་
ངོ་། །
ཕོ་རོག་ང་སྟེང་ཕྱོགས་ལྷ་ཡུལ་ལ་བསླེབ་ལོ།
ལྷའི་དབང་པོ་རྒྱབ་ཞིན་ལ་བུ་མོ་གསུམ་འདུག་ལོ།
བུ་མོ་གཅིག་ནི་ཧན་དྲང་ཞིག་འདུག་ལོ།
བུ་མོ་གཅིག་ནི་ཞར་བ་འདུག་ལོ། །
བུ་མོ་གཅིག་ནི་རྒུད་ཅིག་འདུག་ལོ།
རྟ་ལ་ཟ་བའི་རྩྭ་ཡང་མི་འདུག་ལོ།
546



མི་ལ་ཟ་བའི་ཟན་ཡང་མི་འདུག་ལོ།
ལམ་འཕྲང་ཆུ་གསུམ་རྩོག་པོར་རང་འདུག་ལོ།
ཤ་ཟོས་ཀྱི་རུས་པ་ཕོ་རོག་ང་ལ་ཡང་མ་ཐོབ།
ཆང་འཐུངས་ཀྱི་སྦང་མ་ཕོ་རོག་ང་ལ་ཡང་མ་ཐོབ་ལོ།
ཕོ་རོག་ང་འོག་ཕྱོགས་ཀླུ་ཡུལ་ལ་ཡང་བསླེབ་ལོ།
ཀླུ་རྒྱལ་ལྗོགས་པོ་ལ་བུ་མོ་གསུམ་འདུག་ལོ།
བུ་མོ་གཅིག་ནི་རྐང་ཞ་རིག་འདུག་ལོ།
བུ་མོ་གཅིག་ནི་ལག་ཞ་རིག་འདུག་ལོ།
བུ་མོ་གཅིག་ནི་གྲོད་པ་ཆེན་མོ་ཞིག་འདུག་ལོ།
རྟ་ལ་ཟ་བའི་རྩྭ་ཡང་མི་འདུག་ལོ། །
མི་ལ་ཟ་བའི་ཟན་ཡང་མི་འདུག་ལོ།
ལམ་འཕྲང་ཆུ་གསུམ་རྩོག་པོ་རིག་འདུག །
ཤ་ཟོས་ཀྱི་རུས་པ་ཕོ་རོག་ང་ལ་ཡང་མ་ཐོབ།
ཆང་འཐུངས་ཀྱི་སྦང་མ་ཕོ་རོག་ང་ལ་ཡང་མ་ཐོབ།
ཕོ་ཅོག་ང་བར་བཙན་ཡུལ་ལ་བསླེབ་སོང་།
ཨ་མ་སྐྱབ་བདུན་མ་ལ་བུ་མོ་གསུམ་ཟམ་འདུག་ལོ།
བུ་མོ་གཅིག་ནི་སྣ་ཡོན་ཞིག་འདུག་ལོ།
བུ་མོ་གཅིག་ནི་སྐྲ་མེད་ཅིག་འདུག་ལོ།
བུ་མོ་གཅིག་ནི་འཇིང་རིངས་ཤིག་འདུག་ལོ།
ལམ་འཕྲང་ཆུ་གསུམ་དེ་རྩོག་པོ་ཞིག་འདུག་ལོ།
རྟ་ལ་ཟ་བའི་རྩྭ་ཡང་མི་འདུག་ལོ།
547



མི་ལ་ཟ་བའི་ཟན་ཡང་མི་འདུག་ལོ།
ཤ་ཟོས་ཀྱི་རུས་པ་ཕོ་རོག་ང་ལ་ཡང་མ་ཐོབ། །
ཆང་འཐུངས་ཀྱི་སྦང་མ་ཕོ་རོག་ང་ལ་ཡང་མ་ཐོབ།
ཕོ་རོག་ང་གླིང་མཁར་སྟོད་ལ་ཡང་བསླེབ་ལོ།
ཇོ་ཇོ་འབྲུ་གུ་མ་གསེར་ཁྲིའི་ཁ་འདུག་ལོ།
ཁོག་སྟོད་གསེར་ལ་ཞངས་མཁན་ཞིག་འདུག་ལོ།
ཁོག་སྨད་གཡུ་ལ་ཞངས་མཁན་ཞིག་འདུག་ལོ།
དབུ་སྐྲ་གསེར་ལ་ཡོད་མཁན་ཞིག་འདུག་ལོ། །
ཉིད་ལ་མཛེས་པའི་ཇོ་ཇོ་དེ་ན་འདུག་ལོ།
གུར་དཀར་ལ་མཛེས་པའི་མདུན་མ་ཞིག་འདུག་ལོ།
རྒྱལ་ལྷམ་ཀེ་སར་བདུད་ཡུལ་ལ་སྟོར་ཏེ་མ་བསླེབ་ལོ།
འབུ་དམར་ལམ་བསྟན་ཏེ་ཕྲུ་གུ་ལ་འདུག་ལོ།
དཔལ་ལེ་རྒོད་པོ་རྒས་ཏེ་ཞིག་འདུག་ལོ།
དཔའ་བོ་ཚང་མ་གྲང་གི་ལུང་པའི་ནང་འདུག་ལོ།
ལམ་འཕྲང་ཆུ་གསུམ་བདེ་མོ་ནང་འདུག་ལོ།
རྟ་ལ་ཟ་བའི་རྩྭ་ཡང་འདུག་ལོ།
མི་ལ་ཟ་བའི་ཟན་ཡང་འདུག་ལོ།
ཤ་ཟོས་ཀྱི་རུས་པ་ཕོ་རོག་ང་ལ་ཡང་ཐོབ་ལོ།
ཆང་འཐུངས་ཀྱི་སྦང་མ་ཕོ་རོག་ང་ལ་ཡང་ཐོབ་ལོ།
དེ་ཟུག་ཟེརས་པ། འབུ་དམར་ལམ་བསྟན་ལ་སྲོ་ཡོང་སྟེ། སོག་ལྡི་ཞིག་
བཏངས་པ། ཕོ་རོག་གཉིས་ཀ་སའི་ཁ་བུད་དེ་ཤི་སོང་། དེ་ནས་ཧོར་པ་ཧལ་
548



ལྡེ་རྒྱལ་པོ་ཡམ་ཚན་ཞིག་སོང་སྟེ་ཟེརས། ཝ་ནམ་མཁའ་སྟོང་པ་ནས་ཅི་བུད་དེ་
ཡོངས། ཕོ་རོག་གཉིས་ཀ་ལ་ཅི་ཕོག་ཟེར་རིན་ཞིག ། ལེན་ཏེ་བལྟ་ཟ་ན་ཕོ་
རོག་གཉིས་ཀ་ཤི་སྟེ་མེད་ཚུག ། དེ་ནས་ཕོ་རོག་གཉིས་ཀ་ལ་ས་ཞིག་འབྲུ་སྟེ།
དེའི་ནང་དུ་བཀས་སྟེ་རོམ་ཁང་ཞིག་བཅོ་སྟེ་བོརས། འབུ་དམར་ལམ་བསྟན་
གྱིས་དེ་མཚན་ལ་ཧོར་གྱི་རྟ་རྐང་གསུམ་དེ་རྐུ་སྟེ་ཁྲིད་དེ་ཁྱོང་སྟེ། གླིང་གི་དཔའ་
བོ་ཚང་མའི་མདུན་ལ་བསླེབ་སོང་བ་དང་། ཁོ་མདུན་ལ་ཡོང་མ་བཅུགས། ཁྱོ་
རང་ལ་རྟ་རྐང་གསུམ་ཞ་བོ་ཞིག་ཐོབ་སྟེ་འདུག ། རྟ་དེ་སུ་ལ་དགོས་ཡིན། ད་
ཞའི་ཁྲོ་ན་རྟའི་སྒོས་སྐལ་མི་བཏང་ཟེར་ཏེ་ཁོ་ལ་སྲོ་བཅོས་པ་སང་། འབུ་དམར་
ལམ་བསྟན་ལ་སྲོ་ཡོང་སྟེ། ང་ལ་ཡང་མི་དགོས་ཟེར་ཏེ། རྟ་དེ་འཕུད་བཏངས་
པས། རྟ་རྐང་གསུམ་དེ་ལོག་སྟེ་ཧོར་གྱི་དམག་འབྲང་ལ་སོང། དེ་ནས་ཧོར་གྱི་
འཁྲུལ་རྟ་རྐང་གསུམ་ལ་ཞོན་ཏེ། ཧོར་གྱི་ཤན་ཀྲ་མི་རུ་དེ་རྟའི་ལྟ་སྐོར་ལ་ཡོངས།
ཁོས་རྟ་རྗེས་བཅད་དེ་ཡོངས་པ། གླིང་པའི་དཔའ་བོ་ཀུན་ཡོད་ས་རུ་བསླེབ་
པས། ཨ་གུ་དཔལ་ལེ་གུར་གྱི་མདུན་ལ་སོང་སྟེ་གླུ་ཞིག ། །
གུར་ཤིང་གཅིག་གནམ་ལ་སླང་སྟེ་འདུག་ལོ།
གུར་ཐག་གཅིག་ས་ལ་ལྷ་སྟེ་འདུག་ལོ། །
དེ་གུར་ནང་དུ་མང་ཆེན་སུ་ཞིག་བཞུགས་ལོ།
དེ་གུར་ནང་དུ་དཔའ་བོ་སུ་ཞིག་བཞུགས་ལོ།
ཧོར་པ་ཧལ་ལྡེ་རྒྱལ་པོའི་རྟ་ཞིག་སྟོར་ལོ།
ང་རྟའི་ལྟ་སྐོར་ལ་ཡོངས་མཁན་ཞིག་ཡིན་ལ།
ང་ཞའི་རྟ་དེ་འདིར་བསླེབ་སྟེ་རང་འདུག་ལོ།
ང་ཞའི་རྟ་དེ་སློག་སྟེ་རྩལ་རོགས་རིག་མཛད་ལོ།
549



ཐོབ་མ་ལྷགས་ཤིག་རྐུས་པ་ཞིག་ཡིན་ལ།
རྐུས་ལྷགས་ཤིག་ཐོབ་མཁན་ཞིག་ཡིན་ལོ། །
ཧོར་གྱིས་དེ་ཟུག་ཅིག་ཟེརས་པ། ཨ་གུ་དཔལ་ལེས་ལན་དུ་ཡང་ཟེརས།
གནམ་སྟོན་མཐོན་པོ་ན་ཕོ་རོན་གསུམ་ཨུར་འདུག་ལོ།
ཕོ་རོན་སྔན་མ་དེ་སྔན་ལ་འཕུད་དེ་བཏང་ཡིན་ལོ།
ཕོ་རོན་རྟིང་མ་དེ་རྟིང་ན་བོར་ཡིན་ལ།
ཕོ་རོན་དཀྱིལ་མ་དེ་ངས་ས་ལ་འཕབ་ཡིན་ལོ་
བྱ་སྤུ་གཅིག་གནམ་ལ་ཡན་མི་བཅུག་ལོ།
བྱ་ཁྲག་ཅིག་ས་ལ་འབུད་མི་བཅུག་ལོ།
ཧོར་ངན་སོག་པོའི་སྒྲའི་མདུན་གྲུའི་ཁ་ཕོབ་ལོ། །
དེ་ཟུག་ཟེར་ཏེ། དཔལ་ལེས་མདའ་ཞིག་བཏངས་པ། ཕོ་རོན་དཀྱིལ་
མ་དེ་སྲིབ་ཅིག་ལ་ཧོར་གྱི་སྒོའི་མདུན་གྲུའི་ཁ་ཕབས་པས། ཧོར་གྱིས་འཇིག་སྟེ།
ཅང་མ་ཟེར་བ། ཡང་འབུ་དམར་ལམ་བསྟན་གྱི་གུར་གཡི་མདུན་ལ་སོང་སྟེ་གླུ་
ཞིག་བཏངས། །
གུར་ཤིང་ཞིག་གནམ་ལ་སླང་སྟེ་འདུག་ལོ།
གུར་ཐག་ཅིག་ས་ལ་ལྷ་སྟེ་འདུག་ལོ། །
དེའི་ནང་ལ་མི་ཆེན་སུ་ཞིག་བཞུགས་ལོ།
དེའི་ནང་ན་དཔའ་བོ་སུ་ཞིག་རང་བཞུགས་ལོ།
ཧོར་གུར་དཀར་རྒྱལ་པོའི་རྟ་ཞིག་སྟོར་ལོ།
གུར་དཀར་རྒྱལ་པོའི་རྟ་དེ་འདིར་འདུག་ལོ།
ང་ཞའི་རྟ་དེ་འདིར་བསླེབ་སྟེ་རང་འདུག་ལོ།
550



ང་ཞའི་རྟ་དེ་ལོག་སྟེ་ཏོང་ལོ།
ཐོབ་མ་ལྷགས་ཤིག་རྐུས་པ་ཞིག་ཡིན་ལ།
རྐུས་ལྷགས་ཤིག་ཐོབ་པ་ཞིག་ཡིན་ལ།
དེ་ཟུག་ཟེརས་བ། འབུ་དམར་ལམ་བསྟན་ལ་སྲོ་ཡོང་སྟེ་ལན་ལ་གླུ་ཞིག
ཝ་ཧོར་ཁྱེད་ཀྱིས་དངོས་ལ་ཉོན་དང་། །
ཁྱོད་རྟ་གཅིག་གི་མི་གཅིག་དངོས་ལ་ཉོན་དང་།
ང་ཞའི་ཁྲིམས་ལ་ཚེས་བཅུ་བཅོ་ལྔ་ཡིན་ལ།
ཁྱོ་ཞའི་ཁྲིམས་ལ་ཤུ་ཀུར་ཤིང་ཤེར་ཡིན་ལ།
སྟེང་གི་མི་ལ་བཏང་ན་སྡིག་པ་རིག་འདུག་ལོ།
འོག་གི་རྟ་ལ་བཏང་ན་སྡིག་པ་རིག་འདུག་ལོ།
གཞུང་གི་སྒ་ལ་མདའ་མོ་ཞིག་བཏང་ཡིན་ལོ།
དེ་ཟུག་ཟེར་ཏེ་མདའ་ཞིག་བཏིངས་པ། ཧོར་གྱི་སྒོའི་མདུན་གྲུ་ལ་ཕོག་
སྟེ་མེད་མཁན་བཅོས་བཏངས་པ། ཧོར་ཤན་ཀྲ་མི་རུ་འཇིགས་ཏེ། འཁྲུལ་རྟ་
རྐང་གསུམ་དེ་ལ་སྐད་ཅིག་བཏང་སྟེ་ན། བང་དྲག་པོ་ཞིག་ཁྱེརས་པ། རྟ་དེ་
ཚང་མ་སྲིབ་གཅིག་ལ་མཉམ་པོ་སོང། དེ་ནས་ཤན་ཀྲ་མི་རུ་ཧོར་གྱི་དམག་
འབྲང་ལ་རྟ་ཚང་མ་འཁྲིད་དེ་བསླེབ་སོང་།
ཤན་ཀྲ་མི་རུས་གུར་དཀར་རྒྱལ་པོ་ལ་ཟེརས། ང་ཏང་གི་རྟ་ཚང་མ་གླིང་
པའི་དཔའ་བོ་ཀུན་གྱིས་ཁྱེར་ཏེ་འདུག ། གླིང་པའི་དཔའ་བོ་ཚང་མ་ལུང་པའི་
ཕུ་ཞིག་ལ་སོང་སྟེ་འདུག ། མཁར་དེའི་ནང་དུ་ཇོ་ཇོ་འབྲུ་གུ་མ་གཅིག་པོ་ཡོད་
ཚད་འདུག་ཟེརས་པ། དེ་ནས་གུར་དཀར་རྒྱལ་པོས་ཆེན་ཟེར་ཏེ། དམག་
551



དང་ཚང་མ་གླིང་མཁར་ལ་སོང་། ལྡེམ་ལྡེམ་མི་ལྡེམ་མཁར་ལ་སོང་བས། དེ་
ནས་ཨ་གུ་འཁྲའི་ཐུང་ ཁ་ ཐོག་ལ་བིང་སྟེ། ཧོར་ལ་གཏམ་ལན་ལ་གླུ་ཞིག་
བཏངས།
ཁྱེད་རྟ་མངས་ཀྱི་མི་མངས་དངོས་ལ་ཉོན་དང་།
ཁྱོད་ཧོར་གྱི་དམག་དེས་བདག་ལ་གསན་ལོ། །
ཁྱེད་ཀུན་མདའ་རྩེས་ལ་དགའ་ན་འདིར་ཡོང་ལོ།
ཁྱེད་ཀུན་མདུང་རྩེས་ལ་དགའ་ན་འདིར་ཡོང་ལོ།
མདའ་རྩེས་བཏང་ན་ང་ཏང་གིས་བཏང་ཡིན་ལོ།
མདུང་རྩེས་བཏང་ན་ང་ཏང་གིས་བཏང་ཡིད་ལོ།
ཤ་སྙིང་ལ་དགའ་ན་གླིང་མཁར་ལ་སོང་ལོ།
མར་སྙིང་ལ་དགའ་ན་གླིང་མཁར་ལ་སོང་ལོ།
ཇོ་ཇོ་འབྲུ་གུ་མ་ལ་དགའ་ན་གླིང་མཁར་ལ་སོང་ལོ།
དེ་ཟུར་ཟེརས་པ། ཧོར་གྱིས། ང་ཞ་མདའ་རྩེས་དང་མདུང་རྩེས་ལ་མི་
འཐད། ཤ་སྙིང་དང་མར་སྙིང་དང་། ཇོ་ཇོ་ལ་འཐད་ཡིན་ཟེར་ཏེ། ཕྱིར་ལོག་
སྟེ་གླིང་ཡུལ་ལ་སོང་། །
དེ་ནས་ཇོ་ཇོ་འབྲུ་གུ་མ་ལ་ཧོར་གྱི་དམག་ཡོང་ཅེས་མཐོང་སྟེ། གཡུ་ཚང་
མ་འཕུད་དེ་སྐྲ་ལ་པ་ལོ་རྒྱབ་སྟེ་ཁྲབ་རྨོག་གོན་ཏེ། མདའ་དང་རལ་གྲི་འཁུར་ཏེ་
སྨོན་ལམ་ཞིག་བཏབས་སོ། །
མཉམ་པོ་སྐྱེས་པའི་ལྷ་དགུ་མཁྱེན་ནོ། །
མཉམ་པོ་སྐྱེས་པའི་ཀླུ་དགུ་མཁྱེན་ནོ། །
ཕས་ལྷ་ཀེར་ཟོང་སྙན་པོ་མཁྱེན་ནོ། །
552



མས་ལྷ་བཀུར་དམན་རྒྱལ་མོ་མཁྱེན་ནོ། །
འདི་རིང་ང་ལ་དཔུང་རོགས་མཛད་ལོ། །
དེ་ཟུག་ཟེར་ཏེ། ཧོར་གྱི་དམག་ཁྲོ་ལ་སོང་སྟེ། ཧོར་གྱི་དམག་མང་པོ་
བསད་སོང་། དེ་ནས་ཧོར་གྱི་ཤན་ཀྲ་མི་རུས་ཟེརས་པ། འདི་བོ་བུ་ཚ་ཞིག་
མེན། བུ་མོ་ཞིག་ཡིན་ཚོད་འདུག ། ང་མས་ཀུ་ཅོ་ཏོང་ཟེརས་པ། ཧོར་གྱི་
དམག་ཚང་མས་ཀུ་ཅོ་བཏངས་པ། ཇོ་ཇོ་ཡམ་ཚན་སོང་སྟེ་མཁར་གྱི་ནང་ལ་
ལོག་སྟེ་སོང་། དེ་ནས་ཧོར་གྱི་དམག་ཚང་མས་དབང་བཅོ་སྟེ་མཁར་གྱི་ནང་དུ་
སོང་བས། ཇོ་ཇོ་ལ་བཅོ་ཐབས་ཅི་ཡང་མེད་པ། ཧོར་གུར་དཀར་གྱི་གཞིད་
མད་བཅོ་སྟེ། མཁར་གྱི་ཤ་སྙིང་མར་སྙིང་ཚང་མ་ཟ་འིན་ཞིག་འདུགས། ཞག་
ཁ་ཤས་ཤིག་སོང་སྟེ་ན་ཧོར་གུར་དཀར་གྱིས་ཟེརས། ད་ཧོར་ཡུལ་ལ་ཆ་ཡིན་
འགྲུལ་ཇོ་ཇོ་ལེ་ཟེརས་པ། ཇོ་ཇོས་ཤ་སྙིང་ཟ་ཚར་ཏེ་མེན་ནས་མི་ཆ་ཟེརས།
ཤ་སྙིང་ཟ་ལ་ལོ་དགུ་སོང་། དེ་ནས་ཡང་འགྲུལ་ཟེརས་པ། ཡང་ཇ་ཇོས་མར་
སྙིང་ཟོ་ཚར་ཏེ་མེན་ནས་མི་ཆ་ཟེར་ཏེ་འདུགས་པ། མར་སྙིང་ཟ་ལ་ལོ་དགུ་
སོང་།
དེ་ནས་ཡང་ཇོ་ཇོ་ལ་འགྲུལ་ཟེརས་པ། ཇོ་ཇོས། མདའ་གང་ས་ནང་
མ་ཐུག་པ། མདའ་གང་གནམ་ནང་མ་ཐུག་པ་རིལ་མང་གི་མཁར་ཞིག་ཆོས།
དེ་ནས་ང་ཆེན་ཟེརས་པ། ཧོར་གྱི་དམག་ཚང་མས་རིལ་མང་བསྡུས་ཏེ།
མཁར་རྩིགས་པ། ལོ་དགུ་སོང། དེ་ཟམ་སྲིངས་པ། ཀེ་སར་མ་བསླེབ་སོང་།
དེ་ནས་ཡང་ཧོར་གྱིས་འགྲུལ་ཇོ་ཇོ་ཟེརས་པ། ཇོ་ཇོ་ལ་ཡང་ཅང་ཐབས་
མེད་མཁན་སོང་། གླིང་མཁར་རི་ནང་དུ་ཅི་ཡང་མེད་མཁན་སོང་། ཇོ་ཇོས་
ཆེན་ཟེརས། དེ་ནས་ཇོ་ཇོའི་གོན་ཅེས་ཚང་མ་དང་། བཏག་སྐྱེ་ཚང་མ་གཡོག་
553



མོ་ལ་སྐོན་ཏེ་ན། ཇོ་ཇོ་ཁོ་རང་ཆིབས་རའི་ནང་དུ་ལུད་བྲུ་སྟེ། དེའིནང་དུ་
ཟངས་ཆེན་མོ་ཞིག་ཁ་ཟུབ་ལ་བཏང་སྟེ་ཡིབ་སྟེ་འདུགས། ཧོར་གྱིས་གཡོག་མོ་
དེ་ཇོ་ཇོ་ཡིན་ནོག་བསམ་སྟེ། མཁར་ནང་ནས་ཕིང་སྟེ་འཁྲིད་དེ་འཁྱེར་རད་
ཚུག་པ། གླིང་ཡུལ་ལི་མཇུག་ལ་ཨ་བི་རྒད་མོ་ཞིག་ཡོད་ཚུལ། དེ་ཡོང་སྟེ་ཧོར་ལ་
ཟེརས། གུར་དཀར་རྒྱལ་པོ་ལེ། གླིང་གི་ཤ་སྙིང་ཟ་ཚར། མར་སྙིང་ཟ་ཚར།
ཇོ་ཇོ་འབྲུ་གུ་ཡང་ཉེ་རང་ལ་ཐོབ། གླིང་རྒྱལ་ལྷམ་ཀེ་སར་རི་ཆིབས་རའི་ནང་དུ་
རྟ་རྒྱུགས་ཤིག་མ་བཏང་བ། སྐྱོད་ཡིན་ན་ཟེརས་པ། ཧོར་གྱི་ཤན་ཀྲ་མི་རུས་
དེ་བོ་བདེན་ཟེར་ཏེ། ཧོར་རྟ་ཞིག་ལ་ཞོན་ཏེ་ཆིབ་རའི་ནང་དུ་བང་གཅིག་
བཏངས་པ། དེའི་ནང་ན་ཇོ་ཇོའི་སྐྲ་ཞིག་རྟའི་རྐང་པ་ལ་འཁྲིལ་ཏེ། ཇོ་ཇོ་དེའི་
ནང་ནས་བིང་སྟེ་ཡོངས། དེ་ནས་ཇོ་ཇོ་ཧོར་གྱིས་འཁྲིད་དེ་ཁྱེརས། ལྡེམ་
མཁར་གྱི་ཁ་ཐོག་ལ་ཨ་གུ་ཁྲའི་ཐུང་གིས་བལྟ་སྟེ་ཡོད་ཚུག་པ། ཇོ་ཇོས་གླུ་ཞིག །
གླིང་རྒྱལ་ལྷམ་ཆེན་མོ་དེ་བདུད་ཡུལ་ལ་སྟོར་སོང།
གླིང་གི་ཤ་སྙིང་ཟ་ལ་ལོ་དགུ་སོང་། །
གླིང་གི་མར་སྙིང་ཟ་ལ་ལོ་དགུ་སོང་། །
རིལ་མང་གི་མཁར་རྩིག་པ་ལོ་དགུ་སོང་།
དེ་ཟམ་ཚུག་པ་ཀེ་སར་མ་བསླེབ་ལོ།
སྔོན་ལ་ཀེ་སར་ལ་ཞབ་ཤི་མང་པོ་ཞིག་ཡོད་པིན། །
དག་ས་ཞབ་ཤི་གཅིག་ཀྱང་མི་འདུག་ལོ།
ཇོ་ཇོ་ང་རང་ཧོར་གྱིས་འཁྱེར་འདུག་ལོ།
ཀེ་སར་རྒྱལ་པོ་ཡོད་པའི་དུས་ལ་དཔའ་བོ་མང་ཟམ་ཡོད་པིན། དག་ས་
ཧོར་གྱི་དམག་ཡོང་ཟ་ན་དཔའ་བོ་གཅིག་ཀྱང་མི་འདུག ། ཇོ་ཇོས་དེ་ཟུག་
554



ཟེརས་པ། ཨ་གུ་ཁྲའི་ཐུང་ལ་སྲོ་ཡོང་སྟེ། མགྱོགས་པ་དམག་ཆས་བཏང་སྟེ།
ཧོར་གྱི་རྩར་སོང་སྟེ་བརྒྱ་ཟམ་ཞིག་བསད་བཏངས། དེ་ནས་ཧོར་གྱི་ཤན་ཀྲ་མི་
རུས་ཀུ་ཅོ་ཏོང་ཟེར་བས། ཧོར་གྱི་དམག་ཚང་མས་ཀུ་ཅོ་དྲག་པོ་བཏངས་པ།
ཨ་གུ་ཁྲའི་ཐུང་འཇིགས་ཏེ་ཕྱིར་ལོག་སྟེ་ལྡེམ་ལྡེམ་མི་ལྡེམ་མཁར་ནང་དུ་སོང་
བས། ཇོ་ཇོ་ཧོར་གྱིས་འཁྲིད་དེ་འཁྱེརས། ཐང་ཞིག་གི་ཁ་བསླེབ་པ། དེ་རུ་
ཨང་གར་ལྕངས་པ་དང་ཐུག་སོང་བ། ཧོར་གྱིས་ཟུམ་སྟེ་བཙོན་ལ་བཅུག་པ་
འཁྱེརས། དེ་ནས་གྲང་གི་ལུང་པའི་ནང་དུ་དཔའ་བོ་ཚང་མ་ལ་ཚོར། གླིང་
མཁར་གྱི་ ཤ་སྙིང་ཧོར་གྱིས་ཟོས། མར་སྙིང་ཧོར་གྱིས་ཟོས། གླིང་མཁར་
བཤིག་སྟེ་ཤལ་མ་ལ་སྒྱུརས། ཇོ་ཇོ་འབྲུ་གུ་མ་གུར་དཀར་གྱིས་འདུན་མ་ལ་
ཁྱེརས། །
ང་ཏང་ལྟ་ལ་ཆ་ཡིན་ཟེར་ཏེ། འབུ་དམར་ལམ་བསྟན་ལྟ་ལ་ཡོངས་པ།
གླིང་མཁར་སྟོད་དེ་ཅང་མེད་མཁན་བཅོ་སྟེ་ཧོར་གྱིས་འཁྱེར་ཏེ་མེད་ཚུག ། དེ་
ནས་འབུ་དམར་ལམ་བསྟན་ཡམ་ཚན་སོང་སྟེ། ཨ་གུ་དཔལ་ལེ་མདུན་ལ་སོང་
སྟེ་གླུ་ཞིག་བཏངས་སོ། །
ངའི་ཨ་གུས་འང་དངོས་ཤིག་ལ་ཉོན་དང་། །
དཔལ་ལེ་རྒོད་པོས་འང་བདག་ལ་གསན་ལོ།
གླིང་མཁར་སྟོད་ལ་དམག་ཆེན་ཞིག་བསླེབ་ཏོག །
གླིང་མཁར་ལ་ཧོར་གྱི་དམག་ཆེན་ཞིག་ཡོངས་ཏོག །
གླིང་གི་ཤ་སྙིངཚང་མ་ཧོར་གྱིས་ཟོས་ཏོག །
གླིང་གི་མར་སྙིང་ཚང་མ་ཧོར་གྱིས་ཟོས་ཏོག །
ཇོ་ཇོ་འབྲུ་གུ་མ་ཧོར་གྱིས་འཁྲིད་དེ་འཁྱེརས་ལོ།
555



དུང་གི་སྐྱིད་བུ་ཡང་འཁྱེར་ཏེ་མི་འདུག་ལོ།
གསེར་ཉ་ཟུངས་གཅིག་ཡང་འཁྱེར་ཏེ་མི་འདུག །
གཡུ་ཉ་ཟུངས་གཅིག་ཡང་འཁྱེར་ཏེ་མི་འདུག །
རྟ་ཕོ་ཁ་ལ་མེ་འབར་ཡང་འཁྱེར་ཏེ་མི་འདུག །
ཕོ་ལད་དེ་གྱད་གཞུ་ཡང་འཁྱེར་ཏེ་མི་འདུག་ལོ།
དེའི་ཕི་ལ་ང་བདས་ཏེ་རང་ཆེན་ལོ།
རྟ་དེ་རྟ་གསར་རྒྱལ་ལ་རྟ་རྒན་རིག་རྒྱལ་ལོ།
གཞུ་དེ་གཞུ་གསར་རྒྱལ་ལ་གཞུ་རྒན་རིག་རྒྱལ་ལོ།
མདུང་དེ་མདུང་གསར་རྒྱལ་ལ་མདུང་རྒན་རིག་རྒྱལ་ལོ།
མདའ་དེ་མདའ་གསར་རྒྱལ་ལ་མདའ་རྒན་རྒྱལ་ལོ། །
གྲི་དེ་གྲི་གསར་རྒྱལ་ལ་གྲི་རྒན་རིག་རྒྱལ་ལོ།
ཁྲབདེ་ཁྲབ་གསར་རྒྱལ་ལ་ཁྲབ་རྒན་རྒྱལ་ལོ།
རྨོག་དེ་རྨོག་གསར་རྒྱལ་ལ་རྨོག་རྒན་རྒྱལ་ལོ།
དེ་ཟུག་ཨ་གུ་དཔལ་ལེ་ལ་འདྲིས་པ། ཨ་གུས་ལན་དུ་གླུ་ཞིག །
ཨ་གུའི་ཚ་བོས་དངོས་ཤིག་ལ་ཉོན་དང་།
དཔལ་ལེ་འི་ཚ་བོས་བདག་ཅིག་ལ་གསན་དང་།
ཨ་གུའི་ཚ་བོ་ལ་ཞལ་ལྟ་བཏང་དགོས་ཡང་མེད་ལོ།
འབུ་དམར་ལམ་བསྟན་ལ་བསླབ་བྱ་བཏང་དགོས་རང་མེད་ལོ།
ཁྱེད་ཀྱིས་རྟ་གསར་མ་ཁྱེར་རྟ་རྒན་རིག་ཁྱེད་ལོ། །
ཁྱེད་ཀྱིས་གཞུ་གསར་མ་ཁྱེར་གཞུ་རྒན་རིག་ཁྱེར་ལོ།
ཁྱེད་ཀྱིས་མདུང་གསར་མ་ཁྱེར་མདུང་རྒན་རིག་ཁྱེར་ལོ།
556



ཁྱེད་ཀྱིས་མདའ་གསར་མ་ཁྱེར་མདའ་རྒན་རིག་ཁྱེར་ལོ།
ཁྱེད་ཀྱིས་གྲི་གསར་མ་ཁྱེར་གྱི་རྒན་རིག་ཁྱེད་ལོ། །
ཁྱེད་ཀྱིས་ཁྲབ་གསར་མ་ཁྱེར་ཁྲབ་རྒན་རིག་ཁྱེར་ལོ།
ཁྱེད་ཀྱིས་རྨོག་གསར་མ་ཁྱེར་རྨོག་རྒན་རིག་ཁྱེར་ལོ།
གྱེན་གྱེན་གྱེན་ལ་སེང་གེ་མཆོང་ལུགས་ཆོས།
ཐུར་ཐུར་ཐུར་ལ་ཝ་མོ་འབྱོལ་འགྲོས་ཅོས།
འདབས་འདབས་འདབས་ལ་ཕོ་རོག་ཟུར་མཆོངས་ཏོང་།
རལ་གྲི་པ་བརྒྱ་བའི་གཡོན་ལ་མ་འདུག །
ཏུ་བག་པ་བརྒྱའི་གཡས་ཕྱོགས་ལ་མ་ཆ།
ཨ་གུའི་ཚ་བོ་ལ་བསླབ་བྱ་བཏང་དགོས་རིག་མེད་ལོ།
འབུ་དམར་ལམ་བསྟན་ལ་ཞལ་ལྟ་བཏང་དགོས་མེད་ལོ།
ཨ་གུས་དེ་ཟུག་ཟེརས་པ། འབུ་དམར་ལམ་བསྟན་གྱིས། ཨ་གུས་ཟེར་
མཁན་ནང་ལྟར་ཚང་མ་འཁུར་ཏེ་ཧོར་ལ་བདས་ཏེ་སོང་། ཨ་གུ་དཔལ་ལེས་
གཏམ་གཅིག་བསླབ་པར་བརྗེད་སོང་། ག་ས་ཁྱད་ཅིག་ལ་སྐོམས་ན་བུབ་ཆུ་མ་
མཐུང་། གན་ནི་རོགས་བུ་མ་གྲོལ་ཟེར་ཅེས་བརྗེད་སོང་། དེ་ནས་འབུ་དམར་
ལམ་བསྟན་མགྱོགས་པ་སོང་སྟེ། ཧོར་ལ་ནོན་སོང་བས། གྱེན་ལ་སེང་གེ་
མཆོངས་ལུགས་བཅོས། ཐུར་ལ་ཝ་མོ་འབྱོལ་འགྲོས་བཅོ་འིན་ཞིག་དང་།
ཧོར་གྱི་དམག་ཕྱེད་ཟམ་བསད་ཏེ་ན། ཇོ་ཇོ་འབྲུ་གུ་མ་རྟའི་ཁ་སྤུབ་སྟེ་ཕྱིར་ལོག་
སྟེ་ཁྱོངས་པ། འབུ་དམར་ལམ་བསྟན་ངལ་ཏེ། རྟའི་ཁ་གཉིད་ཡོང་གིན་ཞིག་
ཡོངས་པ། ཧོར་གྱི་ཤན་ཀྲ་མི་རུ་རྟིང་རང་ནས་ཡོང་སྟེ། འབུ་དམར་ལམ་
བསྟན་ལ་ཚོར་མ་བཅུག་པ་ཇོ་ཇོ་ལ་ཟེརས། ཇོ་ཇོ་ལེ་ཧོར་གུར་དཀར་རྒྱལ་པོ་
557



དང་མཉམ་པོ་འདུག་སྟེ་ལོ་འདི་ཟམ་སོང་། ད་གུར་དཀར་རྒྱལ་པོ་མ་འཕང་
ཟེརས་པ། ཇོ་ཇོས་ད་བཅོ་ཐབས་མི་ཡོང་ཡིན། འབུ་དམར་ལམ་བསྟན་གྱི་
གཟུགས་པོ་ཚང་མ་ཕོ་ལད་ལ་ཡོད། ཆང་གཡོག་གི་ནང་ལ་ཤ་མེ་ལོང་ཟམ་ཞིག་
མན་ནས་མེད། ཅང་བཅོ་མི་ཉན་ཟེརས་པ། ཤན་ཀྲ་མི་རུས། ཇོ་ཇོ་རང་
གིས་ཅི་ཐབས་བཅོ་ནའང་ཆོས་ཟེརས་པ། དེ་ནས་ཇོ་ཇོས་ཤན་ཀྲ་མི་རུ་ལ་
བསླབ་སྟེ་ཟེརས། ཁྱོ་རང་སྔོན་ལ་སོང་སྟེ། ཨ་རུ་རན་འཐག་ཅིག་ཡོད། དེ་
རན་འཐག་གི་གཡོག་ཁང་ནང་དུ་སོང་སྟེ་འདུག ། ངས་འབུ་དམར་ལམ་
བསྟན་ནི་གན་ནི་རོགས་བུ་འགྲོལ་ཏེ། རན་འཐག་གི་ཝ་མགོ་ན་ཆུ་ཞིག་འཐུང་
བཅུག་ཡིན། ཁྱེ་རང་གིས་ཝའི་ནང་ནས་མདའ་དེ་ཆང་གཡོག་ལ་བལྟ་སྟེ་ཏོང་།
དེ་ནས་ཁོ་ཤི་ཡིན་ཟེརས་པ། ཤན་ཀྲ་མི་རུ་སྔོན་ལ་སོང་སྟེ་རན་འཐག་གི་ནང་
དུ་ཞུག་སྟེ་འདུགས། དེ་ནས་ཇོ་ཇོ་དང་འབུ་དམར་ལམ་བསྟན་གཉིས་ཀ་རན་
འཐག་གི་མདུན་ལ་བསླེབ་སོང་། ཇོ་ཇོས་ཟེརས་པ། ནོ་འབུ་དམར་ལམ་
བསྟན་ལེ། ནོ་རང་ལ་དག་ས་གཉིད་ཡོང་འདུག ། འདི་རུ་ཙ་བིག་འདུག་
ཡིན། གན་ནི་རོགས་བུ་གྲོལ། རན་འཐག་གི་ཝ་མགོ་ན་ཆུ་ཞིག་འཐུང་།
ཧོར་གྱི་ཁ་རྒྱལ་ཏེ་ང་འཁྲིད་དེ་ཁྱོངས་པ་སང་། མང་པོ་འཐད་འདུག་ཟེརས་པ།
འབུ་དམར་ལམ་བསྟན་གྱིས་རྒྱལ་ཇོ་ཇོ་ལེ་ཟེར་ཏེ། རྟའི་ཁ་ནས་བབ་སྟེ་གན་ནི་
རོགས་བུ་འགྲོལ་ཏེ། རན་འཐག་གི་ཝ་མགོ་ན་བུབ་ཆུ་ཞིག་འཐུངས་པ་སང་།
དེ་ཚུགས་པ་ཤན་ཀྲ་མི་རུས་རན་འཐག་གི་ནང་ནས་མདའ་རྒྱབས་པ་སང་།
མདའ་དེ་འབུ་དམར་ལམ་བསྟན་གྱི་ཆང་གཡོག་ལ་ཕོག་སོང་། དེ་ནས་ཇོ་ཇོས་
འབུ་དམར་ལམ་བསྟན་ལ་དབང་བྱས་ཏེ། ཧོར་གྱི་ཤན་ཀྲ་མི་རུ་དང་མཉམ་པོ་
སོང་བའི། འབུ་དམར་ལམ་བསྟན་ལ་མདའ་ཕོག་སྟེ་དེ་རུ་ལུས་འདུགས། །
558



དེ་ནས་དེ་རུ་དཔའ་ལེ་རྒོད་པོ་བསླེབ་པས། འབུ་དམར་ལམ་བསྟན་ལ་
མདའ་ཕོག་སྟེ་ཡོད་ཅེས་མཐོང་སྟེ། ཡམ་ཚན་སོང་སྟེ་ཟེརས། སྔོན་ལ་ངས་
གཏམ་གཅིག་བསླབ་པ་བརྗེད་སོང་འབུ་དམར་ལེ་ཟེརས་པ། འབུ་དམར་གྱིས་
ཟེརས། ང་ཤི་ཡིན་ན་གསོན་ཡིན་ཨ་གུ་ལེ། དཔལ་ལེས་ཟེརས། ཕན་ད་ཕན་
ཡིན་བ། སྔོན་ལ་ང་ཧོར་ལ་བདས་ཏེ་ཆེན། འབུ་དམར་གྱིས་ཟེརས། དག་ས་
ང་ཕན་བཅུག་ཨ་གུ་ལེ། རྟིང་ནང་སོང་སྟེ་ཧོར་གྱི་རིགས་ལུས་མི་བཅུག ། དེ་
ཟུག་ཟེར་ནའང། ཨ་གུ་དཔལ་ལེས་དབང་བཅོ་སྟེ་ཧོར་ལ་བདས་ཏེ་སོང་བ།
ཤན་ཀྲ་མི་རུ་དེ་རྟིང་ན་ཡོད་ཚུག ། ཆུའི་ཕར་ཁ་ན་ཆ་ཅེས་མཐོང་སྟེ་ཟེརས།
ཝ་ཧོར་ངན། ཁྱེ་རང་གིས་ང་ཞའི་ཕྲུ་གུ་ཞིག་དང་གྱད་འགྲན་བཏངས་སོག་པ།
དག་ས་ང་དང་གྱད་ཅིག་མི་འགྲན་ན་ཟེརས་པ། ཤན་ཀྲ་མི་རུས་རྒྱལ་ཟེརས། །
དེ་ནས་མདའ་དེ་གང་པོས་སྔོན་ལ་བཏང་ཡིན་ཟེརས་པ། ཤན་ཀྲ་མི་རུས་ངས་
བཏང་ཡིན་ཟེརས། དེ་ནས་དཔལ་ལེས་ཧོར་ལ་འདྲི་སྟེ། ཁྱོ་དང་གི་མདའ་ག་
རུ་ཕོག་ཅེས་ཡིན་ཟེརས་པ། ཧོར་གྱིས་དྲང་པོ་ཟེརས། ངའི་མདའ་དེ་མིག་ལ་
རྒྱབ་ན། སྙིང་ལ་ཕོག་ཅས་ཡིན་ཟེརས་པ། དཔལ་ལེས། །
ཨ་ར་མཆོངས་འདིར་མཆོངས་མ་བཏང་ན་ཁྱོད་སྔོ་རོག་གི་པོན་པོན་
མེན་ལོ། དྲར་ཆད་དྲུར་ཆད་མ་བཏང་ན་ཁྱོད་རོད་ཆོད་མ་རལ་གྲི་མེན་ལོ།
རལ་གྲི་བཏང་སྟེ་མ་ཕོག་ན་དཔལ་ལེ་རྒོད་པོ་ང་ལ་ཟེར་ལོ།
དེ་ཟུག་ཟེར་རིན་ཞིག་དང་། དཔལ་ལེ་ཡོང་སྟེ་རྡོ་བ་ཆོད་མ་རལ་གྲི་དང་
རྒྱབ་སྟེ། ཤན་ཀྲ་མི་རུ་ཁག་པོ་གཉིས་བཅོས་བཏང་སྟེ། ཁོ་སྲིབ་ཅིག་ལ་ཤི་
སོང་། དེ་ནས་ཁོའི་ལྤགས་པ་ཤུ་སྟེ། ས་ཞིབ་མོ་ཞིག་སྐང་སྟེ། ཁོ་རང་གི་རྟའི་
ཁ་བཀལ་ཏེ། ལྤགས་པ་ལ་བི་གང་མང་པོ་ཕིང་སྟེ་ན། རྟ་འཕུད་བཏངས་པ།
559



བང་དྲག་པོ་བཏང་གིན་ཞིག་ཧོར་དམག་གི་མདུན་ལ་སོང་པ། ལྤགས་པའི་བི་
གང་ཚང་མའི་ནང་ནས་ས་བིང་སྟེ། ཐལ་སུབ་བིང་ཅེས་མཐོང་སྟེ། ཧོར་གྱི་
དམག་ཚང་མ་འཇིགས། དེ་ནས་གུར་དཀར་གྱིས་ཇོ་ཇོ་ལ་འདྲིས་པ། ཇོ་ཇོ་ལེ་
གླིང་ཡུལ་ཕྱོགས་ནས་རྟ་པ་དྲག་པོ་ཞིག་ཡོང་འདུག ། དེ་སུ་ཡིན་ཟེརས་པ།
ཇོ་ཇོས། དེ་རྟ་པ་ཀེ་སར་རྒྱལ་པོ་ཡིན་ཚོད་འདུག་ཁོ་ལ་ཅི་བཅོ་ནའང་། མི་
ཉན་ཟེརས་པ། ཧོར་གྱི་དམག་དེ་ཚང་མ་འཇིག་སྟེ་སུ་ཆུའི་ནང་ལྕེབས། སུས་
རང་དང་རང་གྲི་བཏང་སྟེ་ཤི་སོང་། རྟིང་ན་བལྟ་ཟ་ན། ཤན་ཀྲ་མི་རུའི་ལྤགས་
པ་དང་ཁོའི་རྟ་ཡིན་ནོག ། དེ་ནས་གུར་དཀར་དང་དམག་དང་ཇོ་ཇོ་ཚང་མ་
ཡམ་ཚན་སོང་སྟེ། ཧོར་ཡུལ་ལ་སོང་། །
དཔལ་ལེ་ལོག་སྟེ་བསླེབ་བསླེབ་ལ། འབུ་དམར་ལམ་བསྟན་གྱི་མདུན་
ལ། ཁྲའི་ཐུང་བསླེབ་སྟེ། ཁོས་ཧོར་ངན་གྱི་མདའ་འཁུར་ཏེ། ཅི་ལ་འདུག་
ཡིན་ཟེར་ཏེ་འཕུད་བཏངས་པ། འབུ་དམར་ལམ་བསྟན་གྱི་སྙིང་དེ་མདའི་དིའུ་
ལ་འཁད་དེ་ཕིང་སྟེ་ཁྱོང་སྟེ། དཔལ་ལེ་བསླེབ་ཟ་ན། བཅོ་ཐབས་མེད་མཁན་
སོང་སྟེ་ཤི་ཅས་ལ་ཁ་ཐུག་སོང་སྟེ། འབུ་དམར་གྱིས་ཨ་གུ་དཔལ་ལེ་ལ་ཁ་ཆེམས་
ཤིག་བོརས། །
ངའི་ཨ་གུས་འང་དངོས་ལ་ཉོན་ལོ། །
དཔལ་ལེ་རྒོད་པོས་བདག་ལ་གསན་ལོ།
དེ་རིང་བུ་ཚ་ང་ཤི་ཅེས་རིག་རག་ལོ།
འབུ་དམར་ལམ་བསྟན་ཤི་ཅེས་ལ་ཐུག་ལོ།
ཤར་ལ་བལྟས་པའི་ལུང་པའི་ནང་ན།
རྟ་མང་པོའི་ཁྱུ་ཞིག་རང་ཡོད་ལོ། །
560



དེ་ལ་ཁག་པོ་གསུམ་ཟམ་ཅོས་ལོ།
ཁག་གཅིག་གླིང་མཁར་ལ་ཞིག་སོབ་ཅོས།
ཁག་གཅིག་བུ་ཚ་ང་རང་གི་དོན་ཞིག་ཆོས།
ཁག་གཅིགགླིང་རྗེད་ཀེ་སར་ལ་བོར། །
ལྷོ་རུ་བལྟས་པའི་ལུང་པའི་ནང་ན། །
རམ་མང་པོའི་ཁྱུ་ཞིག་ཡོད་ལོ།
དེ་ལ་ཁག་པོ་གསུམ་ཟམ་ཅོས་ལོ།
ཁག་གཅིག་གླིང་མཁར་ལ་ཞིག་སོབ་ཅོས།
ཁག་གཅིག་བུ་ཚ་ང་རང་གི་དོན་ཞིག་ཅོས།
ཁག་གཅིག་གླིང་རྗེད་ཀེ་སར་ལ་བོར་ལོ། །
ནུབ་ལ་བལྟས་པའི་ལུང་པའི་ནང་ན། །
ཡག་འབྲི་མང་པོའི་ཁྱུ་ཞིག་ཡོད་ལོ།
དེ་ལ་ཁག་པོ་གསུམ་ཟམ་ཆོས་ལོ།
ཁག་གཅིག་གླིང་མཁར་ལ་ཞིག་སོབ་ཅོས།
ཁག་གཅིག་བུ་ཚ་ང་རང་གི་དོན་ཅོས་ལ།
ཁག་གཅིག་གླིང་རྗེད་ཀེ་སར་ལ་བོར། །
བྱང་དུ་བལྟས་པའི་ལུང་པའི་ནང་ན།
ལུག་དང་ལུག་གུའི་ཁྱུ་ཞིག་ཡོད་ལོ།
དེ་ལ་ཁག་པོ་གསུམ་ཟམ་ཅོས་ལོ།
ཁག་གཅིག་གླིང་མཁར་ལ་ཞིག་སོབ་ཅོས།
ཁག་གཅིག་བུ་ཚ་ང་རང་གི་དོན་ཅོས་ལོ།
561



ཁག་གཅིག་གླིང་རྗེད་ཀེ་སར་ལ་བོར།
ཤར་ལ་གཟིགས་པའི་རབ་སལ་པོའི་ནང་ན།
གསེར་གྱི་རན་འཐག་རང་འཁོར་ཡོད།
ལྷོ་ལ་གཟིགས་པའི་རབ་སལ་པའི་ནང་ན།
མུ་ཏིག་གི་ཀྲུ་གུ་ཡོད་ལོ། །
ནུབ་ལ་གཟིགས་པའི་རབ་སལ་པོའི་ནང་ན།
ཟངས་ཀྱི་ཁྱི་གུ་མུག་ཤེས་ཡོད་ལོ།
བྱང་ལ་གཟིགས་པའི་རབ་སལ་པོའི་ནང་ན།
དུང་གི་ལུག་གུ་འབྲག་ཤེས་ནང་ཡོད་ལོ།
དེ་ཚང་མ་ལ་ཁག་གསུམ་ཆོས་ལོ།
ཁག་གཅིག་གླིང་མཁར་གྱི་ཞིག་སོབ་ཅོས།
ཁག་གཅིག་བུ་ཚ་ང་རང་གི་དོན་ཞིག་ཆོས།
ཁག་གཅིག་གླིང་རྗེད་ཀེ་སར་ལ་བོར་ལོ།
གལ་ཏེ་ཀེ་སར་བདུད་ཡུལ་ནས་བསླེབ་ཟེར་ན།
ཁ་དམར་མོ་འབྲུ་གུ་ཡང་ཁྱོང་ཡིན་འགྲོ།
ལོ་གསུམ་མགོའི་ཁ་འོལ་ཏོབ་ཟེར།
ལོ་གསུམ་ར་མའི་ར་རྫི་ལ་བོར་ཟེར།
ལོ་གསུམ་ལུག་གི་ལུག་རྫི་ལ་བོར་ཟེར།
ལོ་གསུམ་བ་གླང་གི་བ་རྫི་ལ་བོར་ཟེར།
ལོ་གསུམ་ཡུལ་པའི་མཐོང་ཀོལ་ལ་ཏོང་ཟེར།
ལོ་གསུམ་མཁར་གྱི་ཆུ་མ་ལ་བོར་ཟེར།
562



དེ་ཟུག་བསླབ་བྱ་ཚང་མ་ཟེར་ཏེ། འབུ་དམར་ལམ་བསྟན་གྲོངས་སོང་།
དེ་ནས་ཨ་གུ་དཔལ་ལེ་ཡིས་སྤུར་དེ་རི་མཐོན་པོ་ཞིག་ལ་འཁྱེར་ཏེ། མེ་ལ་བསྲེག་
ནས་སྤུར་ཁང་ཞིག་བཅོ་སྟེ་བོར་ནས། ཨ་གུ་དཔལ་ལེ་གླིང་ཡུལ་ལ་ཡོང་སྟེ།
ཞག་རེ་ལ་ཕེ་ཐུང་མངས་གང་རེ་འགམ་མིན་ཞིག་མྱ་ངན་ལ་འདུགས། རྒྱལ་
ལྷམ་ཀེ་སར་དེ་བདུད་ཡུལ་ལ་སྟོར། །
འབུ་དམར་ལམ་བསྟན་ཧོར་གྱིས་བསདས།
གླིང་མཁར་རྩེ་དགུ་ཤལ་མ་ལ་གྱུར།
ཇོ་ཇོ་འབྲུ་གུ་མ་ཧོར་གྱིས་འཁྱེརས།
བསམ་སྟེ་སྡུག་བཅོ་སྟེ་འདུགས། །
དེ་ནས་ཞག་གཅིག་ལ་ཡུལ་མཇུག་གི་ཨ་བི་དཔལ་ལེའི་མདུན་ལ་ཡོང་སྟེ་
ཟེརས། ཝ་དཔལ་ལེ་རྒོད་པོ་ཁྱེད་སྡུག་བཅོ་སྟེ་མ་འདུག ། ཀེ་སེར་ཤི་ཅས་
དང་སྟོར་ཅས་མི་ཡོང་། བྱ་ཁྲུང་ཁྲུང་དཀར་མོ་ཀུན་ལྟ་ལ་བཏང་ན་ཐོབ་ཡིན་
ཟེརས་པ། དཔལ་ལེས་སྲོ་བཅོ་སྟེ་ཅང་མ་ཟེརས། དེ་ནས་ཞག་ཅིག་ལག་ཨ་བི་
ཡང་ཡོང་སྟེ་ཟེརས་པ། དཔལ་ལེ་ཡིད་ཆེས་ཏེ་བྱ་ཀུན་ཁྱོངས་པ། བྱ་ཀུན་ལ་ཟ་
ཅེས་བཏང་མཁན་མེད་པ་སང་། ཤེས་མེད་མཁན་སོང་སྟེ་ཡོད་ཚུག ། ཨ་གུ་
དཔལ་ལེས་ཞག་དང་འཁྲུ་འིན་ཞིག ། ཟ་ཅེས་རྒྱལ་ལ་བཏང་ངན་ཞིག་
བོརས། དེ་ནས་ཞག་ཅིག་ཚོད་བལྟས་པ། གླིང་མཁར་ལ་ལན་ཅིག་ཀྱང་
འཁོར་མ་ཐུབ་སོང་། ཡང་ཞག་བདུན་བོར་ཏེ་བལྟས་པ། གླིང་མཁར་ལ་ལན་
ཅིག་ཁོར། ཡང་ཞག་བདུན་སོང་སྟེ་ལན་གསུམ་ཁོར། དེ་ཟུག་གི་ལན་དགུ་
འཁོར་འཁོར་ཚུག་པ་གསོས་བཏང་གིན་ཞིག་བོརས་པ། ཞག་ཅིག་ལན་དགུ་
ཁར་སོང། དེ་ནས་དཔལ་ལེས་ཀེ་སར་ལ་ཡི་གེ་ཞིག་བྲིས། ཝ་བསམ་མེད་ཀེ་
56.3



སར། ཝ་གླིང་རྗེད་ཀེ་སར་གར་ཡོད། འདིར་གླིང་ཡུལ་ལ་ཧོར་གྱི་དམག་ཡོང་
སྟེ་བཅོ་ཐབས་མེད་མཁན་སོང་། ཤ་སྙིང་ཟ་ལ་ལོ་དགུ་འབུད། མར་སྙིང་ཟ་ལ་
ལོ་དགུ་འབུད། ཟན་སྙིང་ཟ་ལ་ལོ་དགུ་འབུད། རིལ་མང་གྱི་མཁར་བརྩིག་པ་
ལོ་དགུ་འབུད། དེ་ཚག་པ་ཀེ་སར་བསླེབ་མ་བསླེབ། གླིང་མཁར་རྩེ་དགུ་ཤལ་
མ་ལ་གྱུར། ཇོ་ཇོ་འབྲུ་གུ་མ་ཧོར་གྱིས་འཁྱེརས། བུ་དམར་ལམ་བསྟན་ཧོར་
གྱིས་བསདས། གླིང་མཁར་གྱི་ནུར་བུ་ཚང་མ་ཧོར་གྱིས་འཁྱེརས། ཨང་གར་
ལྕངས་པ་ཧོར་གྱིས་བཙོན་ལ་བཏང་བ་འཁྱེརས། དུང་གི་སྐྱིད་བུ་དང་གསེར་ཉ།
དུང་ཉ། ཕོ་ལད་གྱོད་གཞུ། རྟ་ཕོ་ཁ་ལ་མེ་འབར་ཚང་མ་འཁྱེརས། ཁྱོད་
བསམ་བ་མེད་མཁན་གར་ཡོད། དཔལ་ལེ་ང་རང་སྡུག་གི་ནང་དུ་ཡོད། དེ་
ཟུག་ཟེར་ཏེ། ཡི་གེ་གཉིས་བྲི་སྟེ། བྱ་གཉིས་ཀ་ལ་རེ་རེ་བཀལ་ཏེ་བཏངས། །
བྱ་དེ་གཉིས་ཀས་ཡི་གེ་རེ་རེ་འཁུར་ཏེ། སྔོན་ལ་སྟེང་ལྷ་ཡུལ་ལ་སོང་
བས། ཁོང་ཤིང་རྒྱལ་ཞིག་གི་ཁ་དགོངས་ལ་ལུས། ཤིང་རྒྱལ་དེའི་གཡོག་ལ་
སྲིན་མོ་མ་བུ་གཉིས་ཡང་བསླེབ་སོང་། དེ་ནས་གཉིད་ལོག་སྟེ་འདུགས་པ་སང་།
གནམ་ལ་ལངས་པ་རིག་ལ། སྲིན་མོའི་བུ་མོས་ཨ་མ་ལ་ཟེརས། ཝ་ཨ་མ།
གླིང་གེ་སར་རྒྱལ་པོ་དག་ས་གར་ཡོད་ཚུག་ཟེརས་པ། ཨ་མས་ཟེརས། ཝ་བུ་
་. གླིང་ཀེ་སར་མེད་པ། ང་ཏང་ལ་ཟ་ཅེས་ལ་རྟ་རོ་ཟ་ནའང་། མི་རོ་ཟ་
ནའང་ཐོབ་སྟེ་ཡིན་ནོག ། ཀེ་སར་ཡོད་པིན་ན། ང་ཏང་བསད་དེ་ག་ན་ལུས་
ཡིན། གླིང་པའི་མི་ཉན་ཏེ་ཡོང་ཆེན་ཅུབ་ཅད་དེ་འདུག་ཟེརས་པ། དེ་ནས་བུ་
མོ་དེ་ཡི་སྟ་རུ་བལྟས་པ། སུ་ཡང་མེད་ཚུག ། བུ་མོས་ཟེརས། མི་སུ་ཡང་
མིན་འདུག ། ཟེར་འང་ཨ་མ་ཟེརས་པ། ཨ་མས། ཀེ་སར་བདུད་ཡུལ་ལ་
སོང་སྟེ། ཛེ་མོ་བམ་ཟ་བུམ་སྐྱིད་དང་གཉིས་ཀས་ཆོ་ལོ་བཏང་གིན་ཞིག །
564



གླིང་མཁར་དང་ཟན་ནོར་ཅི་ཡོད་མཁན་ཚང་མ་ཆོ་ལོ་ལ་བཙུག་སྟེ་བམ་ཟ་བུམ་
སྐྱིད་ལ་ཐོབ་ཚར། དགས་ཁོང་རང་གཉིས་ཀའི་རྩི་བི་ཏིང་ཀུན་བཙུག་སྟེ་ཆོ་ལོ་
རྩེའད། རྩི་བི་ཏིང་ཡང་བམ་ཟ་བུམ་སྐྱིད་ལ་ཐོབ་ན་ཀེ་སར་ཡང་ཤི་ཡིན་འགྲོ་
ཟེརས་པ། བྱ་གཉིས་ཀ་ལ་དེ་ཟུག་ཚོར་ཏེ། ཀུང་ཀུང་ཟེར་ཏེ། འཕུར་ཏེ་
སོང་། དེ་ནས་ཨ་མ་ལ་སྲོ་ཡང་སྟེ་བུ་མོ་ལ་རྡོ་བ་ཆེན་མོ་ཞིག་རྒྱབ་སྟེ། བུ་མོ་དེ་
སྲིབ་གཅིག་ལ་ཤི་སོང་། རྡོ་བ་དེ་ཕར་ཕོག་ལ་ཡོང་སྟེ། ཨ་མ་ཁོ་རང་ལ་ཕོག་སྟེ་
རྟིང་ན་ཨ་མ་ཡང་ཤི་སོང་།
དེ་ནས་བྱ་གཉིས་ཀ་བདུད་ཡུལ་ལ་བལྟས་ཏེ་སོང་བས། བྱ་གཉིས་ཀ་
བདུད་ཡུལ་ལ་བསླེབ་སྟེ། མཁར་གྱི་མདུན་ལ་བསླེབ་སྟེ་བལྟས་པ། ཀེ་སར་
དང་བམ་ཟ་བུམ་སྐྱིད་གཉིས་ཀ་ཆོ་ལོ་བཏང་གིན་ཞིག ། ཨ་ར་ར་འུ་རུ་རུ་ཟེར་
རིན་ཞིག་ཡོད་ཚུག ། བྱ་གཉིས་ཀས་སྐད་ཅིག་བཏངས། དེ་ནས་ཀེ་སར་ལ་
སྐད་དེ་ཚོར་ཏེ་ཟེརས་པ། ཉོན་ཛེ་མོ། ངའི་གླིང་མཁར་གྱི་བྱ་ཀུན་གྱི་སྐད་ཅིག་
རག་ཟེརས་པ། བམ་ཟ་བུམ་སྐྱིད་ཀྱིས་ཁྱེད་ཀྱི་བྱ་དེ་ག་ནས་ཡོད་ཟེར་ཏ་ཐེབ་
ཀུ་ཅོ་པོ་ཚོར་སོང་། ཀེ་སར་ཁ་ཐོག་ལ་བིང་སྟེ་བལྟས་པ། བདེན་བ། བྱ་དེ་
ནམ་མཁའ་ན་ཡོད་ཚུག ། དེ་ནས་ཀེ་སར་གྱིས་ཕིང་དཀར་ཞིག་བཏིང་སྟེ།།
དེའི་ཁ་གསོན་ཤ་ཞིག་བོརས། ཕིང་ནག་ཅིག་བཏང་སྟེ། དེའི་ཁ་ཤི་ཤ་ཞིག་
བོརས། དེ་ནས་ཀེ་སར་གྱིས་གླུ་ཞིག་བཏངས། ། །
ངའི་བྱ་མོ་གཉིས་ཀས་དངོས་ཤིག་ལ་ཉོན་དང།
བྱ་དེ་ཁྲུང་ཁྲུང་དཀར་མོ་ཀུན་བདག་ལ་གསན།
གླིང་མཁར་བདེ་མོ་ཞིག་ཡོད་ཟེར་ན།
ཕིང་དཀར་ལ་རེ་སྟེ་གསོན་ཤ་དེ་ཟོ་ལོ།
565



གླིང་མཁར་བདེ་མོ་ཞིག་མེད་ཟེར་ན།
ཕིང་ནག་ལ་རེ་སྟེ་ཤི་ཤ་དེ་ཟ་ལོ།
དེ་ཟུག་ཟེརས་པ་སང་། བྱ་ཀུན་གྱིས་ཕིང་ནག་ལ་རེ་སྟེ་ཤི་ཤ་དེ་ཟོས།
དེ་ཟུག་ཤེས་ཏེ། ཀེ་སར་མུན་ཏེ་ས་ལ་འགྱེལ་སོང་བ། བྱ་ཀུན་གྱིས་ཀེ་སར་རི་
ཁའི་ནང་དུ་བྱ་རྐྱག་རེ་བཏངས་པ། ཀེ་སར་གྱིས་མུན་སང་སྟེ། ཝ་བྱ་ཁམ་ལོག་
ཀུན། ངའི་ཁའི་ནང་བྱ་རྐྱག་བཏངས་ཟེར་ཏེ། ཀེ་སར་མང་པོ་སྐྱུགས་སོང་།
དེ་སྐྱུགས་མཁན་ཚང་མ་དེ་ཇེ་མོས་བཏང་མཁན་ནི་ཟས་ངན་ཡིན་པས། ས་ཏོ་
གོམས་ཤིག་གནམ་ལ་སོང་། གནམ་ཏོ་གོམས་ཤིག་ས་ལ་བབས་སོང་། དེ་
ནས་ཀེ་སར་གྱིས་ཡང་གླུ་འདི་ལྟར། །
ངའི་བྱ་ཀུན་གྱིས་དངོས་ལ་ཉོན་དང་།
བྱ་ཁྲུང་ཁྲུང་དཀར་མོས་བདག་ལ་གསན།
གླིང་གི་ཤ་སྙིང་མར་སྙིང་བདེ་མོ་ཡོད་ད།
ཕིང་དཀར་ལ་རེ་སྟེ་གསོན་ཤ་དེ་ཐོ།
དེ་ཀུན་བདེ་མོ་ལ་མེད་ཟེར་ན།
ཕིང་ནག་ལ་རེ་སྟེ་ཤི་ཤ་དེ་ཟོ་ལོ། །
དེ་ཟུག་ཟེརས་པ། བྱ་ཀུན་ཡང་ཕིང་ནག་ལ་རེ་སྟེ་ཤི་ཤ་དེ་ཟོས། དེ་
ནས་ཀེ་སར་ཡང་མུན་ཏེ་ས་ལ་འགྱེལ་སོང་། བྱ་གཉིས་ཀས་ཡང་ཁའི་ནང་བྱ་
རྐྱག་རེ་བཏངས། ཡང་ཁམ་ལོག་ཚོར་ཏེ་ཀེ་སར་སྐྱུགས་པ། ཡང་ཟས་ངན་
སྐྱུག་སྟེ། ས་ཏོ་གོམ་ཞིག་གནམ་ལ་ཁྱེརས། གནམ་ཏོ་གོམ་ཞིག་ས་ལ་ཕབས་
སོང་། དེ་ནས་ཡང་གེ་སར་གྱིས་གླུ་ཞིག་བཏངས། །
ངའི་བྱ་དེས་དངོས་ཤིག་ལ་ཉོན་དང་།
566



་ར，
བྱ་ཁྲུང་ཁྲུང་དཀར་མོས་བདག་ལ་གསན།
ངའི་ཇོ་ཇོ་འབྲུ་གུ་མ་བདེ་མོ་ལ་ཡོད་ཟེར་ན།
ཕིང་དཀར་ལ་རེ་སྟེ་གསོན་ཤ་དེ་ཟོ།
ཇོ་ཇོ་བདེ་མོ་ལ་མེད་ཟེར་ན།
ཕིང་ནག་ལ་རེ་སྟེ་ཤི་ཤ་དེ་ཟོ་ལོ།
དེ་ཟུག་ཟེརས་པ། བྱ་གཉིས་ཀས་ཕིང་ནག་ལ་རེ་སྟེ་ཤི་ ཤ་དེ་ཟོས་པ།
ཀེ་སར་ཡང་མུན་སོང་བས། བྱ་གཉིས་ཀས་ཡང་ཀེ་སར་རི་ཁའི་ནང་བྱ་རྐྱག་རེ་
བཏངས་སོང་། ཡང་ཟས་ངན་ཚང་མ་ལྐུགས་པས། ས་ཏོ་གོམ་ཞིག་གནམ་ལ་
སོང་། གནམཏོ་གོམ་ཟམ་ཞིག་ས་ལ་ཕབས་སོང་། ཡང་ཀེ་སར་ཀྱིས་གླུ་ཞིག་
བཏངས། །
ངའི་བྱ་གཉིས་ཀ་དངོས་ལ་ཉོན་ལོ། །
བྱ་ཁྲུང་ཁྲུང་དཀར་མོས་བདག་ལ་གསན།
འབུ་དམར་ལམ་བལྟན་བདེ་མོ་ཡོད་ན།
ཕིང་དཀར་ལ་རེ་སྟེ་གསོན་ཤ་དེ་ཟོ་ལོ།
འབུ་དམར་ལམ་བསྟན་བདེ་མོ་མེད་ན།
ཕིང་ནག་ལ་རེ་སྟེ་ཐི་ཤ་དེ་ཟོ་ལོ། །
དེ་ཟུག་ཟེརས་པ། བྱ་གཉིས་ཀས་ཕིང་ནག་ལ་རེ་སྟེ་ཤི་ཤ་དེ་ཟོས་པ།
ཀེ་སར་ཡང་མུན་སོང་། ཡང་ཁའི་ནང་དུ་བྱ་རྐྱག་རེ་བཏངས་སོང་། དེ་ནས་
ཡང་ཟས་ངན་ཚང་མ་སྐྱུགས་པ། ས་ཏོ་གོམ་ཟམ་ཞིག་གནམ་ལ་སོང་། གནམ་
ཏོ་གོམ་ཟམ་ཞིག་ས་ལ་བབས་སོང་། དེ་ཟུག་གིས་ཟས་ངན་ཚང་མ་བིང་ཚར་
ཏེ་ན། བྱ་ཀུན་གྱིས་ཡི་གེ་དེ་ཕིང་སྟེ་ཀེ་སར་ལ་བཏངས། དེ་ནས་ཀེ་སར་གྱིས་
567



ཡི་གེ་དེ་གསིལ་ཏེ། ཚང་མ་ཧ་གོ་སྟེ་ཛེ་མོ་ལ་ཟེརས་པ། ཛེ་མོ་ངའི་རྟ་དེ་གར་
ཡོད་ཟེརས། ཚེ་མོས་ཅི་ཤེ། ཁྱོ་རང་ང་རྟ་རྩོག་པོ་འདུག ། ང་ལ་ཕྲ་བཏངས།
སོ་བཏབས། དེ་ནས་རི་ལ་རྒྱབས་བཏངས་པིན་ཟེརས། །
ཀེ་སར་ཐུ་རུ་བཙལ་བ་རི་ལ་སོང་བས། ཀེ་སར་རི་མཐོན་པོ་ཞིག་ལ་
བགླེབ་སྟེ་བལྟས་པ་སང་། ལོ་གཅིག་སོང་མཁན་ནི་ཤི་ལང་ཞིག་དང་ཐུག་སོང་།
དེ་ནས་ཡང་སོང་བ་སང་། ཟླ་བ་དགུ་སོང་མཁན་ནི་ཤི་ལང་ཞིག་དང་ཐུག་
སོང་། ཡང་སོང་བ། ཟླ་གཉིས་སོང་མཁན་ནི་ཤི་ལང་དང་ཐུག དེ་ཟུག་ལ་ལྟ་
འིན་ཞིག་སོང་བ། ཐུ་རུ་གངས་དང་གཡའི་མཚམས་ལ་བསླེབ་སྟེ་ཡོད་ཚུག
ཚིག་མིག་རེ་ལ་སྒལ་མིག་རེ་བིང་སྟེ་ཡོད་ཚུག ། དེ་ནས་ཀེ་སར་ལ་ཐུ་རུ་མཐོང་
སྟེ་འཐད་དེ་གླུ་ཞིག་བཏངས་སོ། །
ངའི་ཐུ་རུས་ངའི་དངོས་ལ་ཉོན་དང་།
རྐྱང་རྒོད་དབྱེད་པས་བདག་ལ་གསན།
འདི་རིང་ང་ལ་འདོམ་པ་རིག་ཡོད་ལོ།
གླིང་ཡུལ་གཞུང་ལ་ཧོར་དམག་རིག་ཡོངས་ཏོག །
གླིང་གི་ཤ་སྙིང་ཧོར་གྱིས་ཟོས་ཏོག །
གླིང་གི་མར་སྙིང་ཧོར་གྱིས་ཟོས་ཏོག །
གླིང་གི་ཟན་སྙིང་ཚང་མ་ཧོར་གྱིས་ཟོས།
ཨ་མ་འབྲུ་གུ་མ་ཧོར་གུར་དཀར་གྱིས་ཁྱེར་ཏོག །
དུང་གི་སྐྱིད་བུ་དེ་ཧོར་གྱིས་ཁྱེར་ཏོག །
གསེར་ཉ་དུང་ཉ་ཚང་མ་ཡང་ཁྱེརས་ལོ།
རྟ་ཕོ་ཁ་ལ་མེ་འབར་ཡང་ཧོར་གྱིས་ཁྱེརས་ལོ།
568



ཕོ་ལད་ཀྱི་རྒྱུད་གཞུ་དེ་ཡང་ཧོར་གྱིས་ཁྱེརས།
འབུ་དམར་ལམ་བསྟན་ཧོར་གྱིས་མདའ་མཉམ་བསད་ཏོག །
ཨང་གར་ལྕངས་པ་དེ་བཙོན་ལ་ཁྱེར་ཏོག །
གླིང་མཁར་ཚང་མ་ཤལ་མ་གྱུར་ཏོག ། །
ང་ཏང་གཉིས་ཀ་ཧོར་ལ་ཀ་ལེ་ལ་ཆེན་ལོ།
རྟ་མི་གཉིས་ཀ་གུར་དཀར་ལ་ཀ་ལེ་ལ་ཆེན་ལོ།
འཁྱུད་ན་ཧོར་ལ་ཀ་ལེ་སློག་ཡིན་ལ།
མ་འཁྱུད་ན་གླིང་པའི་གཡོག་པོ་ཞིག་བཅོ་ཡིན་ལ།
དེ་ཟུག་ ཟེརས་ པ་ སང་། ཐུ་རུ་ལ་སྲོ་ཡོང་སྟེ་ ལན་དུ་ཡང་གླུ་ཞིག་
བཏངས། །
ཁྱོད་གླིང་རྗེད་ཀེ་སར་གྱིས་དངོས་ལ་ཉོན་དང་། །
རྣ་མཆོག་མེད་པའི་བོང་བུས་བདག་ལ་གསན་ལོ།
རུ་བ་མེད་པའི་གླང་ངུས་ང་ལ་ཉོན་དང་།
གླིང་མཁར་ཤལ་མ་སྒྱུར་བ་ཁྱོད་ལ་དག་ས་ཚོར་ར། །
ཤ་སྙིང་མར་སྙིང་ཚར་བ་ཁྱོད་ལ་ད་ཚོར་འདུག་ག །
དུང་གི་སྐྱིད་བུ་འཁྱེར་བ་ཁྱོད་ལ་ད་ཤེས་འདུག་ག །
གསེར་ཉ་དུང་ཉ་འཁྱེར་ཅེས་དེ་དག་ས་ཚོར་འདུག་ག །
ཇོ་ཇོ་འབྲུ་གུ་མཧོར་གྱིས་འཁྱེར་བ་ཁྱོད་ལ་ད་ཤེས་འདུག་ག །
རྟ་ཕོ་ཁ་ལ་མེ་འབར་འཁྱེར་བ་ད་ཁྱོད་ལ་ཤེས་འདུག་ག །
འབུ་དམར་ལམ་བསྟན་བསད་ཅེས་ད་ཤེས་འདུག་ག །
ཨང་གར་ལྕངས་པ་བཙོན་ལ་འཁྱེར་ཅེས་ད་ཤེས་འདུག་ག །
569



ཐུ་རུ་ངའི་ཡིད་དུ་ད་ཡོང་འདུག་ག །
རྐྱང་རྒོད་ངའི་ཁ་བར་ད་ཁྱོད་ལ་ཡོང་འདུག་ག །
ཁྱོད་ཀྱི་ཛེ་མོས་ང་ནང་ལ་ཆ་ན་ཤིང་ཁུར་བརྒྱ་བཀལས།
ང་ཡི་སྟ་ལ་ཕིང་ན་ཐལ་ཁུར་བརྒྱ་བཀལས།
ང་ནང་དུ་ཆ་ན་མུལ་ཁྲུག་བརྒྱ་ཟམ་བཏངས།
ང་ཡི་སྟ་ལ་ཡོང་ཟ་ན་རྡོང་ཆོང་བརྒྱ་ཟམ་བཏངས།
ཚིག་མིག་རེ་ལ་སྒལ་མིག་རེ་འབུད་སོང་།
རང་སྲོག་འཁུར་ཏེ་ང་འདིར་ཤོར་ཏེ་ཡོངས་པིན།
ང་གླིང་ཡུལ་ལ་འགྲོ་བ་དེ་ཉན་ཅེས་མེད་ལོ།
ངའི་ཁ་ཁྱེད་རང་ཞོན་པ་ཉན་ཅེས་མེད་ལོ།
ཁྱེད་གླིང་ཡུལ་ལ་ཆ་ནའང་སོང་ལོ།
ཁྱེད་ཧོར་ཡུལ་ལ་ཆ་ནའང་སོང་ལོ།
ཐུ་རུས་དེ་ཟུག་ཟེརས་པ། ཀེ་སར་ཡམ་ཚན་ཞིག་སོང་སྟེ། ཡང་ཁ་
འཇམ་པོ་ཀོལ་ཏེ་ཐུ་རུ་ལ་ཟེརས།
ངའི་ཐུ་རུས་དངོས་ལ་ཉོན་དང་།
ལྷ་རྟ་རྐྱང་རྒོད་ཀྱིས་བདག་ལ་གསན།
བདེན་ད་ཐུ་རུ་རྐྱང་རྒོད་བདེན་ལོ།
འདི་རིང་ང་ལ་འདོམ་པ་ཞིག་ཡོད།
རྟ་མི་གཉིས་ཀ་བྱེས་ཆེན་ལོ། །
ང་ཏང་གཉིས་ཀ་རང་ཡུལ་ལ་ཆེན།
ཐུ་རུ་འབབ་སྟེ་སྐྱོད་འང་ཐུ་རུ་ལེ།
570



ལྷ་རྟ་འབབ་སྟེ་སྐྱོད་འང་རྐྱང་རྒྱུད་ལེ།
དེ་ཟུག་ཟེརས་པ། ཐུ་རུས་སྙིང་རྗེ་ཚོར་ཏེ། བབ་སྟེ་ཡོང་སྟེ། ཀེ་སར་
གྱི་མདུན་ལ་བསླེབ་སྟེ་བལྟས་པ། ཐུ་རུའི་ཚིག་མིག་རེ་ལ་སྒལ་མིག་རེ་བིང་སྟེ།
ཁྲག་དང་ཆུ་གསེར་བིང་ངན་ཞིག་ཡོད་ཚུག ། དེ་ནས་ཀེ་སར་དང་ཐུ་རུ་
གཉིས་ཀ་མང་པོ་ངུས་པས། ཐུ་རུས། ཀེ་སར་ལ། ང་ཏང་གཉིས་ཀ་ངུ་འིན་
ཞིག་འདུག་སྟེ་གླིང་ཡུལ་ལ་མི་བསླེབ། ཧོར་ཡུལ་ལ་ཡང་མི་བསླེབ། ང་གླིང་
ཡུལ་ནས་ཡོང་ཟ་ན། ངའི་ཨ་མ་འབྲུ་གུ་མས་བཀལ་མཁན་ནི་སྒལ་སྨན་རྣ་
མཆོག་གཡས་པའི་ནང་ཡོད། གསེར་དང་དངུལ་གྱི་རྩ་གུ་དེ་རྣ་མཆོག་གཡོན་
པའི་ནང་དུ་ཡོད། དེ་ཕང་སྟེ་རྩ་གུ་དང་ངའི་ཤུལ་པ་དྲོས། སྨན་དེ་ཏོབ་ཟེར་ཏེ་
བསླབས་པ། ཀེ་སར་གྱིས་རྣ་མཆོག་ལ་བལྟས་པ་སང་། སྨན་དང་རྩེ་གུ་ཡོད་
ཚུག ། དེ་ཕིང་སྟེ་སྒལ་པ་ཚང་མ་རྩ་གུ་དང་དྲས་བཏངས། སྨྲ་བཏབས་པ།
ཐུ་རུ་སྔོན་མའི་སང་རྒྱལ་པ་སོང་། དེ་ནས་ཁོང་གཉིས་ཀ་མང་པོ་འཐད་གྱིན་
ཞིག་གྲབས་བཅོ་སྟེ་ཐུ་རུས་ཟེརས། རྒྱལ་པོ་ལེ། ང་ཏང་ཛེ་མོའི་རྩ་བསླེབ་པ་
སང་། ཛེ་མོས་ངའི་ཕི་ལ་མར་ཟན་ཞིག་ཡོན་སྟེ་འཁྱོང་ཡིན། དེའི་ནང་དུ་
བཏུག་ཅིག་བཏབ་སྟེ་ཡོང་ཡིན། དེ་བོ་ལ་ངས་ལག་མཐོ་བཏང་སྟེ། བཅག་
ཡིན། ཁོས་ང་ལ་རྡུང་ཡིན། ཉེ་རང་གིས་རྡུང་མ་བཅུག་ལེ་ཟེར་ཏེ། ཁོང་རྟ་མི་
གཉིས་ཀ་ཁང་པ་སོངས་པ། ཁོང་ཁང་པ་ལ་བསླེབ་མ་ཐག་ཏུ། ཛེ་མོས་ཐུ་རུ་
ལ་མར་ཟན་ གཡོ་ སྟེ་ཁྱོངས། ཐུ་རུས་ལག་མཐོ་བཏང་སྟེ་རྫུ་རུ་བཅག་སྟེ་
བཏངས། མར་ཟན་ས་ལ་འབོ་སྟེ་སོང་བ། ས་ཚང་མ་གནམ་ལ་འཁུར་ཏེ་
ཁྱེརས། ཛེ་མོའི་བསམ་པའི་ནང་དུ་འདི་ཟུག་ཡོད་པ། ཐུ་རུ་ལ་བཏུག་ཅིག་
བཏང་སྟེ་ཤི་བཅུག་ཡིན། ཐུ་རུ་ཤི་ན་ཀེ་སར་གླིང་ཡུལ་ལ་ཆ་མི་ཐུབ་བསམ་པས།
ho
in
571



མར་ཟན་དེ་འཕོས་བཏངས་པ། ཛེ་མོ་ལ་སྲོ་ཡོང་སྟེ། ཐུ་རུ་ལ་རྡུང་བ་གདུང་མ་
ཞིག་འཁུར་ཏེ་ཡོངས་བ། ཀེ་སར་གྱིས་ཟུམ་སྟེ་རྡུང་མ་བཅུགས། །
དེ་ནས་ཀེ་སར་གླིང་ཡུལ་ལ་ཆ་ཅེས་སོང་བས། ཛེ་མོ་དང་བུ་མོ་གཉིས་
ཀས་ང་ཞ་ཡང་མཉམ་པོ་ཆ་ཡིན་ཟེར་ཏེ་འབྲངས། ཛེ་མོས་ཀེ་སར་ལ། བུ་མོ་
དེ་རྟམ་ཕོངས་ལ་ཏོང་ཟེརས་པ། ཀེ་སར་གྱིས་ངའི་རྟའི་ཁ་བུ་མོ་སུ་ཡང་ཞོན་ཆ་
མེན་ཟེརས་པ། དེ་ནས་ཀེ་སར་སྔོན་ལ་སོང་པ། ཛེ་མོ་དང་བུ་མོ་གཉིས་ཀ་
འབྲང་སྟེ་སོང་། ཆུ་རབས་ཆེན་པོ་ཞིག་གི་མདུན་ལ་བསླེབ་པས། ཀེ་སར་གྱིས།
ཛེ་མོ་རང་དང་བུ་མོ་གཉིས་ཀས་རྟའི་རྔ་མ་ལ་འཐམ་སྟེ་ཡོང་ཟེརས་པ། ཛེ་མོ་
ཡིད་ཆེས་ཏེ་རྟའི་རྔ་མ་ལ་འཐམས། བུ་མོས་ཨ་མ་ལ་འཐམ་སྟེ་སོང། དེ་ནས་
ཆུའི་ནང་ལ་བསླེབ་པ་སང། ཐུ་རུས་ཕྲ་ཞིག་བཏང་སྟེ་ན། ཆུའི་ཚུར་ཀ་ལ་ཕང་
སྟེ་བཏངས། ཀེ་སར་དང་ཐུ་རུ་ཕར་ཀ་ལ་བསླེབ་སོང་། དེ་ནས་ཛེ་མོ་ལ་ཁྲག་
རླུང་ཆེན་མོ་ཡོང་སྟེ། རང་གི་བུ་མོ་ལེན་ཏེ་ཁག་པོ་གཉིས་བཅོ་སྟེ་ན་ཟེརས།
ཁྱེད་ཨ་བ་ཡིན་པ་སང་སྟོད་པོ་ཟོ། ང་ཨ་མ་ཡིན་པ་སང་སྨད་དེ་ཟའིན་ཟེར་ཏེ།
བུ་མོའི་སྟོད་པོ་ཕར་ཀ་ལ་ཀེ་སར་ལ་བཏངས། སྨད་དེ་ཁོ་རང་གིས་ཟོས། དེ་
ནས་ཀེ་སར་གྱིས་སྟོད་པོ་མེ་ལ་བསྲེག་སྟེ་མཆོད་རྟེན་ཞིག་བཅོས་པ། ཛེ་མོས་ང་
རང་མི་འཁྱེར་ཅེས་ཡིན་ནོག་བསམ་སྟེ་ཀུ་ཅོ་ཞིག་བཏངས་པ། མི་ཡུལ་ལི་ཀེ་
སར་ལ་ཁྲེལ་ཅེས་མི་འདུག ། ཝ་བདུད་ཁྱ་བ་ལག་རིངས་ཟེར་ཏེ། བདུད་ཀྱི་
རོམ་ཁང་གི་ནང་ན་ཀུ་ཅོ་བཏང་སྟེ་ས་འགུལ་ཡོང་བ་མཚོགས་ཀྱི་སྐད་ཆེན་པོ་
ཞིག་བཏངས། དེ་ནས་ཀེ་སར་གྱིས་བསམ། དེ་བདུད་པོ་ལངས་ཏེ་ཡོང་ཡིན་
འགྲོ་བསམ་སྟེ། ཛེ་མོ་ལ་མཐོང་མ་བཅུག་པར། རྟ་མི་གཉིས་ཀ་རིབ་ཤིང་གོན་
ཏེ་ལོག་སྟེ་ཡོང་སྟེ་བདུད་ཀྱི་རོམ་ཁང་ལ་སྔགས་བརྒྱབ་སྟེ། སྟེང་ན་བིང་མི་ཉན་
572



ཅེས་བཅོ་སྟེ་ན། ཁོང་རྟ་མི་གཉིས་ཀ་གླིང་ཡུལ་སོང་། །
དེ་ནས་གླིང་ཡུལ་དང་ཧོར་ཡུལ་གཉིས་ཀའི་ལམ་འབྱེ་རུ་བསླེབ་སོང་།
ཀེ་སར་གྱིས་ཐུ་རུ་ལ་གླུ་ཞིག་བཏངས། །
ངའི་ཐུ་རུས་འང་དངོས་ལ་ཉོན་ལོ།
རྐྱང་རྒོད་དབྱེར་པས་བདག་ལ་གསན།
ཐུ་རུ་ཉེ་རང་གླིང་ཡུལ་ལ་སྐྱོད་ལོ།
བུ་ཚ་ང་རང་ཧོར་ཡུལ་ལ་ཆ་ཡིན་ལོ།
ཐུ་རུ་ཉེ་རང་གནམ་སྟོད་མཐོན་པོས་མ་ཆ་ལོ།
གནམ་སྟོད་མཐོན་པོས་ཆ་ན་ཉི་མའི་ཉི་གཟེར་འཕོག་ཆེན།
ཐུ་རུ་ཉེ་རང་གངས་སྟོད་མཐོན་པོས་མ་ཆ།
གངས་སྟོད་ཀྱིས་ཆ་ན་སེང་གེའི་སོ་གཟུགས་ཡིན།
ཐུ་རུ་ཉེ་རང་བྲག་སྟོད་མཐོན་པོས་མ་ཆ།
བྲག་སྟོད་མཐོན་པོས་ཆ་ན་སྐྱིན་ཆེན་གྱི་རུ་ཅོ་འཕོག་ཡིན།
ཐུ་རུ་ཉེ་རང་ཐང་སྟོད་ཀྱིས་མ་ཆ་ལོ།
ཐང་སྟོད་ཀྱིས་ཆ་ན་སྤྱང་ཁུའི་སོ་གཟུགས་ཡིན།
ཐུ་རུ་མཚོམ་སྟོད་མཐོན་པོས་མ་ཆ་ལོ།
མཚོམ་སྟོད་ཀྱིས་ཆ་ན་ཉ་མོའི་ཤོག་པ་འཕོག་ཡིན།
ཁྱི་གཅིག་མི་གཅིག་དང་མ་ཐུག་པ་དུང་གི་བྲེས་ལ་སོང་།
མཚན་ཐུན་གཅིག་ལ་ཉེ་རང་སླེབ་པ་སོང་ལོ།
དེ་ཟུག་ཟེར་ཏེ་བསླབ་སྟེ་བཏངས་པ། ཐུ་རུས་བསླབས་མཁན་ནང་
ལྟར་ལ་ཡོངས། ཐ་རུ་གླིང་མཁར་ལ་བསླེབ་སྟེ་དུང་གི་བྲེས་སི་རྩ་ན་གནམ་མ་
573



ལངས་པ་སྐད་ཅིག་བཏངས། གླིང་མཁར་སྲུང་མཁན་ནི་ཨ་བི་ཞིག་དང་ཚ་བོ་
ཞིག་ཡོད་ཚུག་པས། ཁོང་གཉིས་ཀ་རྟ་སྐད་ཚོར་མ་ཐག་ཏུ། དཔལ་ལེའི་རྩ་
སོང་སྟེ། ཤེད་དང་ཀུ་ཅོ་བཏང་སྟེ་གླུ་ཞིག་བཏངས། །
ཝ་གླིང་གི་དཔལ་ལེ་དངོས་ལ་ཉོན་ལོ།
དཔལ་ལེ་རྒོད་པོས་བདག་ལ་གསན་ལོ།
འདི་རིང་གླིང་ཀེ་སར་གྱི་རྟ་སྐད་ཅིག་ཚོར་ལོ།
རྐྱང་རྒོད་དབྱེར་པའི་སྐད་ཅིག་རང་ཚོར་ལོ།
མི་དེ་མ་བསླེབ་རྟ་དེ་བསླེབ་སོང་། །
ཀེ་སར་མ་བསླེབ་ཐུ་རུ་བསླེབ་སོང་།
འདི་རིང་ཉི་མ་སྤུན་བདུན་ཤར་ཡིན། །
གངས་སྟོད་མཐོན་པོ་ན་སེང་གེ་འགྲུལ་ཡིན།
བྲག་སྟོད་ན་སྐྱོན་ཆེན་འགྲུལ་ཡིན་ལ།
སྤང་སྟོད་མཐོན་པོ་ན་འབྲོང་ཆེན་འགྲུལ་ཡིན་ལོ།
ཐང་སྟོད་ན་སྤྱང་ཁུ་ངུ་བ་ལ་ཚོར་ལོ།
ལུང་པའི་མདོ་ན་ཝ་མོ་ངུ་བ་ལ་ཚོར་ལོ།
མཚོམ་སྟོད་ན་ཉ་མོ་འགྲུལ་བ་ཞིག་མཐོང་ལོ།
ལུང་ཕྲན་ན་ཆུ་ཕྲན་འགྲུལ་བ་ཞིག་མཐོང་ལོ།
བྱ་ཕྲན་གྱི་སྐད་བྱེ་བ་ཞིག་ཚོར་ལོ།
རི་རྩྭ་མེད་ལ་རྩྭ་ཞིག་སྐྱེ་བ་ལ་མཐོང་ལོ།
ཤིང་ཐོག་སྐམ་པོ་ལ་ཁོལ་སྐྱེ་བ་རིག་མཐོང་ལོ།
རྒྱལ་ལྷམ་ཀེ་སར་གྱི་ཕྱགབྲིས་བསླེབ་པ་མཐོང་།
574



དཔལ་ལེ་ཉེ་རང་སྡུག་ལ་མ་འདུག་བིང་སྟེ་ཡོང་ལོ།
དེ་ཟུག་ཟེརས་པ། དཔལ་ལེ་ནང་ནས་མགྱོགས་པ་བིང་སྟེ་ཡོང་སྟེ་
བལྟས་པ། དུང་གི་བྲེས་ལ་ཐུ་རུ་བསླེབ་སྟེ་ཡོད་ཚུག ། དེ་ནས་དཔལ་ལེས་
དུང་གི་བྲེས་བསྡུ་སྟེ་བདེ་མོ་བཅོས། གླིང་པའི་མིང་ཚང་མ་མང་པོ་འཐད་གྱིན་
ཞིག་ཐུ་རུའི་སྤུ་ཚང་མ་སྦྱིན་རླབས་ལ་མགོའི་ཁ་བཏག་སྟེ་བོརས། དེ་ནས་ཐུ་
རུའི་སྒྲའི་མདུན་གྲུའི་ཁ་ཡི་གེ་བྲིས་ཏེ་ཡོད་ཚུག ། དེ་ཡི་གེ་ཀླུ་མོ་དར་གྱི་གོ་
ཆོད་མ་མེན་བ། གསིལ་ཅེས་སུ་ལ་ཡང་མི་ཤེས་པས། ཨ་གུ་དཔལ་ལེ་ཀླུ་མོ་ལ་
བོས་པ། མཚོ་མོའི་འགྲམ་ལ་སོང་སྟེ་གླུ་ཞིག་བཏངས། །
མཚོའི་དཀྱིལ་ན་ཀླུ་མོས་དངོས་ལ་ཉོན་དང་།
ཀླུ་མོ་དར་གྱི་གོ་ཆོད་མས་བདག་ལ་གསན་ལོ།
འདི་རིང་གི་ཞག་ལ་སྐད་བཟངས་ཤིག་ཚོར།
གླིང་ཀེ་སར་རྒྱལ་པོའི་ཁ་བར་ཞིག་ཚོར་ལོ།
ཐུ་རུ་རྐྱང་རྒོད་དབྱེར་པ་གླིང་ཡུལ་ལ་བསླེབ་ལོ། །
ཐུ་རུའི་མདུན་གྲུའི་ཁ་ཀེ་སར་གྱི་ཡི་གེ་ཞིག་འདུག
དེ་ཡི་གེ་གསིལ་མཁན་མི་འདུག་ལོ། །
དེ་ཡི་གེ་གསིལ་བ་སྐྱོད་རགས་མཛོད་ལོ།
འོབ་རྒྱལ་མེད་པ་སྐྱོད་ཀླུ་མོ་མཁྱེན་ནོ།
དེ་ཟུག་ཟེརས་པ། ཀླུ་མོ་ལ་ཡིད་མ་ཆེས་པར། སྲོ་བཅོ་སྟེ་ལན་དུ་གླུ་
ཞིག་བཏངས། །
གླིང་གི་དཔའ་བོས་འང་དངོས་ལ་ཉོན་དང་།
དཔལ་ལེ་རྒོད་པོས་བདག་ཅིག་ལ་གསན་ལོ།
575



ཀེ་སར་རྒྱལ་པོ་བདུད་ཡུལ་ལ་སྐྱོད་དེ་ལོ་མང་པོ་སོང་
རྐྱང་རྒོད་དབྱེར་པ་བདུད་ཡུལ་ལ་སྟོར་ཏེ་ལོ་འདི་ཟམ་སོང་
།
ཀེ་སར་རྒྱལ་པོ་ཁྱོད་ལ་ག་ན་འདུག་ལོ།
རྐྱང་རྒོད་དབྱེར་པ་ཁྱོད་ལ་ག་ན་འདུག་ལོ། །
ཁྱོད་གཉིད་མ་ལོགས་པའི་སླབ་ལོ་མེན་ན། །
ཁྱོད་ཆང་མ་འཐུངས་པའི་ར་རོས་ཤིག་མེན་ན།
དེ་ཟུག་ཟེརས་པ་སང་། དཔལ་ལེ་ལ་ཡང་སྲོ་ཡོང་སྟེ། རུ་ཅོ་ཞིག་དྲག་
པོ་འགུལ་ཏེ། ཀླུ་མོའི་ཁང་པ་ཞིག་ཅེས་ལ་ཐུག་སོང་། དེ་ནས་ཀླུ་མོ་འཇིགས་
ཏེ་མཚོའི་ནང་ནས་ཕི་སྟ་རུ་བིང་སྟེ་ཡོང་སྟེ། དཔལ་ལེ་འཁྲིད་དེ་མཚོའི་ནང་
ཁང་པ་ལ་འཁྱེར་ཏེ། ཟ་ཅེས་ཞིམ་པོ་བཏང་སྟེ་ཟེརས་པ། དཔལ་ལེ་ལེ། ཉེ་
རང་སྔོན་ལ་འགྲུལ། ང་ཡང་མགྱོགས་པ་ཡོང་ཡིན་ཟེརས་པ། དཔལ་ལེས་
རྒྱལ་ཟེར་ཏེ་སྔོན་ལ་ཡོངས། ཞག་གཅིག་གི་རྟིང་ན་ཀླུ་མོ་ཡང་ཡོངས། དེ་ནས་
ཀླུ་མོས་སྒའི་ཡི་གེ་འཁུར་ཏེ། ཏིས་སུ་རུ་ཟེར་བའི་རི་མཐོན་པོ་ཞིག་ཡོད་ཚུག །
དེ་རིའི་ཁ་ན། སྟེང་ལྷ་ཡུལ། བར་བཙན་ཡུལ། འོག་ཀླུ་ཡུལ། ཚང་མ་མཐོང་
ངད་ཚུག ། དེའི་ཁ་ཡི་གེ་དེ་འཁྱེར་ཏེ། ཀླུ་མོས་ཤེད་དང་སྐད་ཆེན་པོ་བཏོན་
ནས། ཡི་གེ་གསིལ་གྱིན་གླུ་ཞིག་བཏངས། །
སྟང་ལྷ་ཡུལ་གྱི་ལྷ་དམག་དེ་དམག་ལ་སྐྱོད་ལོ།
ལྷ་དམག་གི་དམག་མགོ་ལ་དབང་པོ་རྒྱབ་ཞིན་སྐྱོད་ལོ།
བར་བཙན་ཡུལ་གྱི་བཙན་དམག་དེ་དམག་ལ་སྐྱོད་ལོ། །
བཙན་དམག་གི་དམག་མགོ་ལ་ཨ་མ་སྐྱབ་བདུན་སྐྱོད་ལོ།
འོག་ཀླུའི་ཀླུ་དམག་དེ་དམག་ལ་སྐྱོད་ལོ།
576



ཀླུ་དམག་གི་དམག་མགོ་ལ་ཀླུ་རྒྱལ་ལྗོགས་པོ་སྐྱོད་ལོ།
གླིང་དཔའ་བོའི་དམག་མགོ་ལ་དཔལ་ལེ་རྒོད་པོ་སྐྱོད་ལོ།
གླིང་གི་བུ་མོའི་དམག་མགོ་ལ་དཔལ་མའི་ཨ་སྟག་སྐྱོད་ལོ།
གླིང་གི་བླ་མའི་དམག་མགོ་ལ་སློབ་དཔོན་རྩེ་དགུ་སྐྱོད་ལོ།
གླིང་གི་མོན་དམག་གི་དམག་མགོ་ལ་པེ་ནག་སྐྱོད་ལོ།
གླིང་གི་མགར་བའི་དམག་མགོ་ལ་ཀ་རོག་ཡང་འཛིན་སྐྱོད་ལོ།
གླིང་གི་བེ་དའི་དམག་མགོ་ལ་བེ་ད་རྐང་རིངས་སྐྱོད་ལོ།
བུ་ཚ་དབྱུག་རྡོ་བ་སྐོར་ཁྱུད་དམག་ལ་སྐྱོད་ལོ།
བུ་མོ་འཕང་འཁུར་ཁྱུད་དམག་ལ་སྐྱོད་ལོ། །
རང་རྒྱགས་ཡོད་མཁན་གྱིས་རང་རྒྱུགས་འཁུར་ཏེ་ཡོང་།
རང་རྒྱགས་མེད་ན་གླིང་མཁར་ནས་འཁུར་ཏེ་ཁྱོང་།
རང་རྟ་ཡོད་མཁན་གྱིས་རང་རྟ་ལ་ཞོན་ཏེ་ཡོང་། །
རང་རྟ་མེད་མཁན་གྱིས་མཁར་གྱི་རྟ་ལ་ཞོན་ཏེ་ཡོང་།
ཁྱེད་ཚང་མ་ཧོར་ཡུལ་ལ་ཡོང་ལོ།
ང་ཧོར་ཡུལ་ལ་སྔོན་ལ་ཆེན་ལོ། །
དེ་ཟུག་ཟེར་ཏེ། ཡི་གེ་གསིལ་ཏེ་ཚང་མ་ལ་ཧ་གོ་བཅུགས་ནས། ཀླུ་མོ་
ལོག་སྟེ་མཚོའི་ནང་དུ་སོང་། ཐུ་རུ་ཡང་ལོག་སྟེ་ཀེ་སར་གྱི་རྩར་སོང་། དེ་ནས་
སྟེང་ལྷ་ཡུལ། བར་བཙན་ཡུལ། འོག་ཀླུ་ཡུལ། གླིང་ཡུལ་ཚང་མ་ལ་དམག་
བསྐུལ་བཏང་སྟེ། སྟོང་ཕྲག་མང་པོ་འཛོམ་སྟེ་ཧོར་ཡུལ་ལ་སོང་། །
ཞག་བདུན་འགྲུལ་ཏེ། ཨ་ནེ་བཀུར་དམན་མོས་ཀེ་སར་ལ་ཟེརས། ཝ་
བསམང་མེད་ཀེ་སང་འདི་ཟམ་དམག་མང་པོའི་འཁྱེར་ཏེ་ཧོར་བསད་པ་མི་
577



ཉན། དམག་ཚང་མ་སློག་སྟེ་ཏོང་། ཁྱེད་རང་གཅིག་པོས་ཐབས་བཅོ་སྟེ་སོང་
སྟེ་ཧོར་སོད་ཟེརས་པ། ཀེ་སར་གྱིས་དམག་ཚང་མ་ལོག་སྟེ་བཏངས། ཨ་གུ་
ཁྲའི་ཐུང་ལ་རྒྱུགས་འཁུར་བ་འགྲུལ་ཟེརས། ཨ་གུ་ཁྲའི་ཐུང་གིས་གླིང་མཁར་
ལ་རྒྱལ་ལ་མ་བལྟས་པས། འབུ་དམར་ལམ་བསྟན་ལ་ཧོར་གྱི་མདའ་འཕོག་ཟ་
ན། ཐབས་མ་བཅོ་བ་ཤེད་དང་འཕུད་བཏངས་པའི་ཕི་ལ། འབུ་དམར་ལམ་
བསྟན་ཤི་བཅུགས། ཁོ་རང་གིས་ཏི་པི་གསུམ་གནས། ཁྱི་ལ་ཁྲོག་དམར་
གསུམ་བཏགས། རྟ་ལ་དྲིབ་ཤིལ་ གསུམ་བཏགས། དེ་ཚང་མ་ཅིའི་ཡི་ལ་
བཏགས་ཟེར་ན། གཅིག་ནི་རང་གི་ཐོབ་ཡིན། གཅིག་ནི་ལྡེམ་ལྡེམ་མི་ལྡེམ་
མཁར་ཐོབ་པའི་བཀྲ་ཤིས་ལ་ཡིན། གཅིག་ནི་ཀེ་སར་བདུད་ཡུལ་ལ་སྟོར་བའི་
བཀྲ་ཤིས་ཡིན་ཟེརས་པ། ཀེ་སར་ལ་སྲོ་ཡོང་སྟེ། དེའི་ཕི་ལ་རྒྱགས་ཁལ་བཅོ་
བརྒྱད་བཀལ་ཏེ་ཁྱེརས། དེ་ནས་ཀེ་སར་གྱིས། ཁོ་ངལ་ཅེས་སི་ཕི་ལ་བྱེ་མའི་
ལམ་ནས་འགྲུལ་བཅུགས། ཞག་བདུན་འགྲུལ་ཏེ་ན། ཁྲའི་ཐུང་གིས་སྐྱོན་
བཅོ་སྟེ་ཟེརས། ཀེ་སར་ལེ། ངའི་གྲོད་པ་ལ་ཟུར་མོ་ཡོང་ང་རག་ཟེརས་པ། ཀེ་
སར་གྱིས་གྲི་ཆེན་མོ་ཞིག་ལ་སྔར་བཏངས། ཁྲའི་ཐུང་གིས། དེ་གྲི་ལ་སྔར་
བཏང་སྟེ་ཅི་བཅོ་ཡིན་ཚ་བོ་ཟེརས། ཀེ་སར་གྱིས། ཨ་གུ་རང་གི་གྲོད་པ་ལ་ཟུར་
མོ་ཡོང་ན་སྟར་ཁ་བཏང་ཡིན་ཟེརས་པ། ཁྲའི་ཐུང་ལ་གྲི་ཆེན་མོ་མཐོང་སྟེ་
འཇིགས་ཏེ། ངའི་ཟུར་མོ་ཕན་ཚར་ཚ་བོ་ལེ་ཟེརས། དེ་ནས་ཡང་སོང་བ། ལ་
མཐོན་པོ་ཞིག་གི་མདུན་ལ་བསླེབ་སོང་བས། ཡང་ཁྲའི་ཐུང་གིས་སྐྱོན་བཅོ་སྟེ་
ཟེརས། ངའི་མགོ་ལ་ཟུར་མོ་ཡོང་ང་རག་ཚ་བོ་ཟེརས་པ། ཀེ་སར་གྱིས་དཔའ་
ཞུལ་ཟོད་ཅིགབཅོ་སྟེ་ཁྱོངས། ཁྲའི་ཐུང་གིས་ཟེརས། དེ་དཔའ་དང་ཅི་བཅོ་
ཡིན་ཚ་བོ་ཟེརས། ཀེ་ སར་ གྱིས། ཨ་ གུ་རང་གི་མགོ་ལ་ཟུར་མོ་ཡོང་ན།
578



མགོའི་ཁ་མེ་ཞིག་བཏང་ཡིན་ཟེརས་པ། ཡང་ཁྲའི་ཐུང་འཇིགས་ཏེ་ད་ཟུར་མོ་
ཕན་ཏེ་མི་རག་ཚ་བོ་ལེ་ཟེརས། དེ་ཟུག་གི་ནགས་མང་པོ་བསྟནས་པ་སང།
ཨ་ནེ་བཀུར་དམན་མོ་ལ་སྡིག་པ་ཚོར་ཏེ་ཀེ་སར་ལ་ཟེརས་པ། ཝ་ཀེ་སར་རྒྱལ་
པོ། ཁོ་ལ་ནགས་བསྟན་ཏེ་ཕན་ཐོགས་ཅི་ཡང་མི་ཡོང་། ཁྲའི་ཐུང་ཕྱིར་སློག་
ཏོང་ཟེརས་པ། དེ་ནས་ཀེ་སར་གྱིས་ཁྲའི་ཐུང་གི་རྣ་མཆོག་ལ་འཐམ་སྟེ་ན།
གླིང་ཡུལ་ལ་སླེབས་ཤིག་ཟེར་ཏེ་འཕངས་བཏངས་པ། ཁྲའི་ཐུང་སྲིབ་ཅིག་ལ་
གླིང་ཡུལ་ལ་བསླེབ་སོང་། ། ( གཤམ་ཡུལ་ན་བཤད་པའི་ ཀེ་སར་གྱིསྒྲུངས་
བཞུགས་སོ། །1. H. Francke, lower LhadakhiVersion of the
GesarSaga , Asian Eclucational Serices. New Delhi , 2000.
P200 - 240. ）
བདུན་པ། གནའ་དེང་མཁས་པའི་གེ་སར་སྐོར་གྱི་གསུང་སྒྲོས།
འབྲས་སྤུངས་བྱམས་མགོན་ནང་རྟེན་གེ་སར་རྒྱལ་པོའི་འཁོར་གསུམ་
སག་ཐག་བཞུགས་ཚུལ། །
དཔལ་ཡུལ་པདྨ་ཚེ་རིང་།
ཨོ། བདེ་ལེགས་སུ་གྱུར་ཅིག །
རིགས་གསུམ་མགོན་དང་པདྨ་ཀ་ར་ཡི།
གསང་གསུམ་གཅིག་བསྡུས་བདུད་འདུལ་དཔའ་བོའི་ཚུལ། །
རྔམ་བརྗིད་གར་གྱི་སྨོན་ལོག་དྲེགས་པའི་ཚོགས། །
579



དངོས་སུ་འདུལ་མཛད་གླིང་རྗེ་གེ་སར་རྒྱལ། །
ས་ཐོབ་རྒྱལ་སྲས་གྲུབ་པའི་དབང་ཕྱུག་རྣམས། །
བསམ་བཞིན་དཔའ་བོའི་ཚུལ་གྱིས་གླིང་རྗེའི་འཁོར། །
ཞལ་གྱིས་བཞེས་ནས་ནག་ཕྱོགས་རྩ་ལག་བཅས། །
ཤེས་རབ་མཚོན་ཆས་འཇོམས་པར་མཛད་ལ་འདུད། །
རྒྱལ་བསྟན་ཡོངས་རྫོགས་འཛིན་མཛད་ཤཱཀྱའི་སྲས། །
རྒྱ་མཚོའི་གོས་ཅན་སྐྱེ་དགུ་ཐ་དག་གིས། །
མངོན་པར་བསྟོད་པའི་དགོས་འབྱུང་ཡིད་བཞིན་ནོར། །
འཇིག་རྟེན་རྒུད་པའི་དུཁ་སེལ་ལ་འདུད། །
འདི་རྣམས་རང་གི་ཕྱོགས་ཞེས་ཉེ་བ་དང། །
འགའ་ཞིག་གཞན་གྱི་ཕྱོགས་ཞེས་རིང་མི་འཛིན། །
ཀུན་ལ་མཉམ་པར་བརྩེ་མཛད་རྒྱལ་བའི་སྲས། །
བདག་གི་བླ་མ་ལ་ཡང་གུས་པས་འདུད། །
ཅེས་པའི་མཆོད་པར་བརྗོད་པས་མདུན་བསུས་ཏེ།
སྐབས་ཀྱི་བརྗོད་བྱ་མདོ་སྨད་གླིང་ཡུལ་དུ། །
བོད་རྒྱལ་སིལ་བུར་འཐོར་བའི་དུས་སྐབས་དེར། །
བྱུང་བའི་གེ་སར་ནོར་བུ་དགྲ་འདུལ་དང་། །
འཁོར་གྱི་དཔའ་ཐུལ་བཅས་པ་བསྟན་འགྲོའི་དོན། །
སྐྱེས་མཆོག་གྲུབ་ཆེན་བསྟན་དོན་བྱོན་ཚུལ་དང་། །
གནའ་རྫས་གོ་མཚོན་ལ་སོགས་དངོས་པོའི་རིགས། །
བཞུགས་ཚུལ་ཁུངས་ཡོད་ཆོས་འབྱུང་དཀར་ཆག་དང་།
580



སྐྱེས་རབས་རྣམ་ཐར་ཞལ་རྒྱུན་ཟིན་བྲིས་སོགས། །
ཚད་ལྡན་ངག་ནས་ཐོས་པའང་གང་མཆིས་རྣམས། །
དངོས་ཡོད་ལོ་རྒྱུས་སྤྱི་དང་ཆེས་མཐུན་པར། །
རྒྱ་མཚོ་བཞིན་དུ་གཏིང་མཐའ་བྲལ་ན་ཡང་། །
དེ་དག་ནང་ནས་ཟེགས་མའི་ཆ་ཤས་ཙམ། །
གླིང་རྗེ་གེ་སར་དངོས་ཡོད་སྒྲུབ་པའི་ཕྱིར། །
བསྡུ་བ་འདི་ལ་གླིང་རྗེས་གྲོགས་དན་མཛོད། ། །
དེ་ཡང་རིགས་གསུམ་མགོན་དང་པད་འབྱུང་རྗེའི། །
བྱིན་རླབས་ཁ་བས་གཡོག་པའི་བོད་ཡུལ་དབུས། །
འཛམ་གླིང་སྐྱེ་དགུའི་མཆོད་སྡོང་ཟླ་མེད་པ། ། །
འབྲུ་མཆོག་འབྲས་དཀར་སྤུངས་ཞེས་ཆོས་གྲྭ་ཆེའི། །
མཐོང་གྲོལ་བྱམས་པ་མགོན་པོའི་གཟུངས་གཞུག་ཏུ།
གེ་སར་རྒྱལ་པོའི་འཁོར་གསུམ་སག་ཐག་སོགས། །
བཞུགས་ཚུལ་ཕུར་ལྕོགས་ངག་དབང་བྱམས་པ་ཡི། །
གྲྭ་ས་ཆེན་པོ་བཞི་དང་རྒྱུད་སྟོད་སྨད། །
ཆགས་ཚུལ་པད་དཀར་འཕྲེང་བ་ཞེས་པའི་ནང་། །
འབྲས་སྤུངས་ཆོས་སྡེ་ཇི་ལྟར་བཞེངས་པའི་ཚུལ། །
གསུངས་པ་དག་ལས་འདིར་མཁོ་ཉུང་ངུ་ཞིག །
བསྡུ་བ་འདི་ལ་ཆོས་རྗེས་གནང་བ་སྩོལ། ། །
དེ་ཡང་ལྗོངས་འདིར་བསྟན་དང་འགྲོ་བའི་མགོན། །
འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་ཞེས། །
581



ཡོངས་སུ་གྲགས་པ་ཀུན་མཁྱེན་ཙོང་ཁ་པའི། །
སློབ་མའི་མཆོག་གྱུར་སྤངས་རྟོགས་རྗེ་ཉིད་དང་། །
དབྱེར་བ་མེད་པའི་སྐྱེས་མཆོག་དེ་ཉིད་ཀྱི། །
རྣམ་པར་ཐར་པ་པཎ་ཆེན་བསོད་གྲགས་ཀྱིས། །
གསུངས་པ་ཇི་བཞིན་ཕྱོགས་དཔོན་པད་འབྱུང་དང་། །
གོང་སྐུའི་འཁྲུངས་གནས་ཧས་པོ་རི་ཡི་ཞོལ། །
སྔོན་དུས་ཞི་འཚོ་སློབ་དཔོན་པད་འབྱུང་དང་། །
ཆོས་རྒྱལ་ཆེན་པོ་ཁྲི་སྲོང་ལྡེའུ་བཙན། །
མཁན་སློབ་ཆོས་གསུམ་སྔོན་གྱི་ཐུགས་བསྐྱེད་ཀྱིས། །
ཞལ་བཟང་འཛོམས་ནས་བཞེངས་པའི་གཙུག་ལག་ཁང་། །
བསམ་ཡས་མི་འགྱུར་ལྷུན་གྱིས་གྲུབ་པ་ཡི། །
ཉེ་སྐོར་ཕུན་སུམ་ཚོགས་པའི་གནས་མཆོག་དེར། །
སྔོན་ཚེ་ཆོས་རྒྱལ་དུས་སུ་བྱོན་པ་ཡི། །
གྷ་པ་རྡོ་རྗེ་གཞོན་ནུ་ཞེས་གྲགས་པ། །
སྔགས་འཆང་ནུས་ལྡན་ཅན་གྱི་རིགས་རྒྱུད་ལ། །
དགེ་བསྙེན་པ་ཞེས་བྱ་བར་སྲས་གསུམ་བྱུང་། །
དེ་དག་ནང་ནས་ཐ་ཆུང་དམ་པ་དེས། །
དགུང་ལོ་སོ་བརྒྱད་མེ་ཕོ་སྤྲེལ་གྱི་ལོར། །
སྣེའུ་གདོང་ཆོས་རྒྱལ་ནམ་མཁའ་བཟང་པོ་ཡིས། །
གང་དགོས་ཆ་རྐྱེན་བསྒྲུབས་དང་ལྷན་གཅིག་ཏུ། །
བསྐྲུན་པའི་ཆོས་སྡེ་ཆེན་པོ་འབྲས་སྤུངས་ཀྱི། །
582



བྱམས་ཁང་རྙིང་པར་གྲགས་པའི་ལྷ་ཁང་དུ། །
རྒྱལ་བ་གཉིས་པ་ཀུན་མཁྱེན་ཙོང་ཁ་པས། །
དངོས་སུ་ལྗགས་བཀོད་གནང་བ་ལྟར་བཞེངས་པའི། །
མི་ཕམ་མགོན་པོ་དགུང་ལོ་བརྒྱད་པའི་ཚད། །
གསེར་ཟངས་ལས་གྲུབ་ལོངས་སྐུའི་ཆ་ལུགས་ཅན། །
དེ་ཡི་ནང་རྟེན་གཟུངས་གཞུག་ཁྱད་འཕགས་ནོར། །
མང་པོར་བཞུགས་པའི་ནང་ནས་ན་རོ་པས། །
མར་པར་སྩལ་བའི་གདུག་དཀར་གསེར་ཡུ་དང་། །
མི་ལ་བཞད་པ་རྡོ་རྗེའི་ཟྭའི་ཁོག་མ། ། །
གེ་སར་རྒྱལ་པོའི་འཁོར་གསུམ་སག་ཐག་སོགས། །
སྲིད་ཞིའི་དཔལ་འབྱོར་དངོས་པོ་ཡོད་དོ་ཅོག །
ཐམས་ཅད་གཅིག་ཏུ་སྤུངས་པའི་མ་ཕམ་པར། །
བདག་ཉིད་ཆེན་པོ་ཀུན་མཁྱེན་ཙོང་ཁ་པས། །
རབ་གནས་མཛད་སྐབས་ལྷ་ཡི་མེ་ཏོག་ཆར། །
བཀྲ་ཤིས་རྫས་རྟགས་བརྒྱད་ཀྱི་མཚན་དབྱིབས་ཅན། །
དུ་མར་བབས་དང་ལྡན་གཅིག་བར་སྣང་ངོགས། །
ལྷ་ཡི་རོལ་སྙན་ས་གཞིར་དྲི་བསང་སྤོས། ། །
ཡོངས་སུ་ཁྱབ་པ་ལ་སོགས་བཟང་པོའི་ལྟས། །
ཀུན་གྱིས་མཐོང་ཐོས་ཉིད་གྱུར་མང་བྱུང་གསུངས། །
དེ་སྐད་གསུངས་པའི་ཚད་ལྡན་ལོ་རྒྱུས་འདི། །
གླིང་རྗེ་གེ་སར་དངོས་མིན་ཀུན་བཏགས་ཉིད། །
583



གཟུགས་སུ་འཆར་བར་དོགས་པའི་སྨག་རུམ་ཆེ། །
སྣང་བྱེད་ཉི་མ་ཤར་དང་ཁྱད་ཅི་ཡོད། །
གཞན་ཡང་ཆོས་རྗེ་ཉིད་ཀྱི་མཛད་རྣམ་དུ། །
འཁོད་མེད་གསར་བྱུང་ལོ་རྒྱུས་མདོར་བསྡུས་ཤིག །
ཚད་ལྡན་ཞལ་ནས་འབྱུང་བཞིན་བཀོད་པ་ནི། །
ཀུན་མཁྱེན་ཆོས་རྗེ་བཀྲ་ཤིས་དཔལ་ལྡན་གྱིས། །
ཀློག་པ་ཐོས་བསམ་སྤོང་བ་བསམ་གཏན་དང་། །
བྱ་བ་ལས་ཀྱི་འཁོར་ལོ་རིན་པོ་ཆེ། །
རྣམ་གསུམ་ཕྱག་མཚན་བཞེས་བཞིན་མདོ་རྒྱུད་དང་།
ཕྱི་ནང་རིག་གནས་ཀུན་ལ་མཁྱེན་དཔྱོད་ཀྱིས། །
དགོངས་དོན་ངེས་ཤིང་མྱོང་བས་གྲུབ་པའི་དོན། །
རྩོམ་པའི་བསྟན་བཅོས་མང་པོ་བསྟན་དོན་དུ། །
རྗེས་སུ་བཞག་པར་ཡོད་པ་གདོན་མི་ཟ། །
དེ་ལྟར་ན་ཡང་ཆོས་རྗེའི་རྩོམ་ཆོས་གྲས། །
ཞི་ལྷའི་བསླབ་པ་ཀུན་བཏུས་འགྲེལ་པ་དང་། །
ཙོང་ཁ་པ་ཡི་གསང་བའི་རྣམ་ཐར་ཙམ། །
འཆད་ཉན་ཚོགས་འདོན་ཙམ་ཞིག་མཛད་སྲོལ་ལས། །
གཞན་དག་ཕལ་ཆེར་རྣམས་ཀྱི་ནང་གི་དོན། །
གངས་ཅན་སྔ་རབས་པ་ཡི་ལྟ་དགོངས་དང་། །
ཚེས་མཐུན་ཡོད་ཞེས་དཔེ་སྒྲོམ་ནང་འཇུག་ནས། །
ཐམ་རྒྱས་དཔལ་ལྡན་འབྲས་སྤུངས་སུ། །
584



དུས་ཕྱིས་བར་དུ་མཇལ་རྒྱུ་ཡོད་པའི་ཚུལ། །
༧བྲག་གཡབ་སྐྱབས་མགོན་བློ་ལྡན་ཤེས་རབ་གྱིས། །
བཀའ་མོལ་ཞོར་དུ་བདག་ལ་གསུངས་པ་ཉིད། །
ཚིགས་བཅད་ཚུལ་དུ་བསྡུས་ཏེ་འདི་ན་བཀོད། །
དེ་ལྟར་བགྱིས་ཏེ་སླར་ཡང་བརྗོད་པ་ནི། །
མཁས་ན་དངོས་ཡོད་ལོ་རྒྱུས་བདེན་བརྫུན་འགྱེད། །
གྲུབ་ན་ལྐོག་ཏུ་གྱུར་རྣམས་མ་འདྲེས་མཁྱེན། །
ཞེས་ལྟར་མཁས་གྲུབ་ཚད་ལྡན་སུ་ལ་ཡང་། །
གངས་ཅན་བོད་ན་གནའ་ནས་ད་ལྟའི་བར། །
གླིང་རྗེ་མི་འམ་མིན་པའི་དོགས་པས་དབེན། །
འོན་ཀྱང་དེང་དུས་ལོ་རྒྱུས་སྨྲ་བ་འགས། །
གེ་སར་ཞེས་པ་རྟོག་པས་བཟོས་ཙམ་ལས། ། ་
དངོས་སུ་མེད་ཅེས་ཁུངས་མེད་འོལ་ཚོད་ཀྱིས། །
ཁྲི་སྲོང་གཉིས་པ་གླིང་རྗེ་གེ་སར་གྱི། །
བྱུང་པར་བརྗོད་པ་ནོར་བུའི་དོ་ཤལ་འདི། །
རྨོངས་སྤྱོད་འདམ་གྱི་རྫབ་དུ་དོར་ན་ཕུང་། །
སྙམ་ནས་སྐྱེས་མཆོག་ལྐོག་གྱུར་མཁྱེན་རྣམས་ཀྱིས། །
གཟིགས་པ་དག་པའི་སྐྱེས་རབས་རྣམ་ཐར་དང་། །
དངོས་ཡོད་ལོ་རྒྱུས་རྩོད་མེད་ཡོངས་གྲགས་སོགས། །
དཔང་པོར་བཀོད་ནས་འདི་ཉིད་བྲིས་པ་ལས། །
བདག་འདྲའི་བློ་ཡིས་བཟོས་པ་འདི་ན་མེད། །
585



དེས་ན་བྱས་པ་འདི་ཉིད་ལེགས་ཡོད་ན། །
དེ་ཉིད་སེང་ཆེན་རྒྱལ་ལ་གུས་པས་མཆོད། །
ཉིད་ཀྱིས་བདག་སོགས་མཁའ་མཉམ་འགྲོ་ཀུན་གྱི། །
རྩ་རླུང་རིག་ཁམས་ཡེ་ཤེས་རྩི་ཐོབ་ལ། །
གང་བྱས་བྱང་ཆུབ་ལམ་དུ་བསྒྱུར་བ་དང་། །
མཐར་ཐུག་རྒྱལ་བའི་དབང་པོ་གྲུབ་པར་མཛོད། །
ཅེས་པའི་མཇུག་གི་ཚིགས་རྐང་གསུམ་པོ་འདི། །
ཀུན་མཁྱེན་མི་ཕམ་འཇམ་དཔལ་གྲུབ་པའི་གསུང་། །
དེ་ཡིས་ལེགས་ཚོགས་ཡར་ཟླ་ལྟར་འཕེལ་ཤོག །
འདི་ཉིད་དཔལ་ཡུལ་པདྨ་ཚེ་རིང་གིས། །
འཇར་མན་རྒྱལ་ས་སྦོན་གྱི་སློབ་གྲྭ་ཆེའི། །
སོག་བོད་རིག་གནས་ཁང་དེར་རྫོགས་བྲིས་དགེ ། །
མ༄༅། །བྱང་ཆུབ་འདྲེ་བཀོལ་དང་གླིང་གེ་སར་མཆོད་ཡོན་དུ་འབྲེལ་
བ་ལ་སོགས་པའི་སྐོར།
དེ་ནས་ཁོང་(རླངས་ཀྱི་གྲུབ་ཐོབ་ཆེན་པོ་ལྷ་གཟིགས་བྱང་ཆུབ་རྡོ་རྗེ་
རྩོམ་སྒྲིག་ངོ་ས )གིས་ཤར་དུ་བྱོན། གེར་འཚོའི་མགུལ་དུ་བྱོན་པ་ལ། གླིང་རྗེ་
གེ་སར་གྱིས། སྲིན་གྱི་བེར་ནག་པོ་ཐོག་གདུགས། སྲིན་རལ་ཁྲའོ། ། སྲིན་རྟ་
ནག་པོ་གསུམ་ཕུལ་ནས། མི་འཆི་ཚེའི་དབང་ཞིག་ཞུ། ངས་གདུག་པའི་ལྷ་
འདྲེ་འདུལ་བ་ལ། ཁྱེད་ཀྱིས་བདག་གི་ལུས་སྐྱོབ་མཛོད། ཟེར་ནས། ཁོང་གི་
ཞལ་ནས། ཁྱོད་འཆི་བའི་དུས་ལ་བབ་པ་ལ། རང་རེས་འབད་ཀྱང་ག་ལ་
586



བརྟེན། བདུད་ཀྱི་བར་ཆད་མི་འབྱུང་བ། རྣལ་འབྱོར་བདག་གིས་སྲུང་མ་
བྱེད། ལོ་ནི་བརྒྱད་ཅུ་རྩ་བརྒྱད་བར། སྐྱེས་བུ་ཁྱོད་ཀྱི་ཚེ་ཚད་ཡིན། དེར་ཁོང་
ལ་སྤོམ་རས་འགོ་བྱས་པའི་མདོ་ཁམས་ཀྱི་ལྷ་འདྲེ་ཐམས་ཅད་ཀྱིས་བསུ་བ་བྱས་
ནས། རྒྱ་ནག་རི་བོ་རྩེ་ལྔར་བྱོན། འཕགས་པ་འཇམ་དཔལ་དངོས་དང་
མཇལ། མ་མཁའ་འགྲོ་མ་ཡིས་དངོས་གྲུབ་དྲངས། དེ་ཡང་གྲུབ་པ་ཐོབ་པའི་
རྟགས་ཡིན། དེ་ཡང་ཐེ་རྒྱའི་ལེ་ཁྱུར་དུ། རྒྱལ་ཐེལ་ཆུ་ཡང་ལེར་བྱོན། རྒྱའི་ཕོ་
བྲང་ཐམས་ཅད་བཏུལ། གྲུབ་རྟགས་བསྟན་ནས་དེ་ན་བཞུགས། དགོན་པ་
མཛད་ནས་སྒྲུབ་ལ་བཞུགས། མ་མཁའ་འགྲོ་མ་རྣམས་ཐམས་ཅད་འདུས།
དངོས་གྲུབ་རྒྱུན་ཆད་མེད་པར་ཕུལ། དེ་ནི་བསྒོམས་པའི་སྒྲུབ་རྟགས་ཡིན།
སངས་རྒྱས་ཐམས་ཅད་ཀྱི་སྐུ་ཞལ་མཐོང་ནས། མཉམ་བཞག་ངང་ལ་བཞུགས་
པ་ལ། གེ་སར་རྒྱ་ལ་བྱོལ་རྟ་བསྐྱལ་ནས། ཁྱེད་གདན་འདྲེན་པ་ལ་ཡོང་བས།
གྲུབ་པ་ཐོབ་པའི་རྣམ་འབྱོར་བ། བོད་ཀྱི་ཡུལ་དུ་འབྱོན་པར་ཞུ། བདག་ལ་
ཁྲིམས་ཀྱི་དངུལ་མདུང་ ཀེ་རུ་དང༌། ཁྲིམས་ཀྱི་རྔ་བོ་ཆེ་ཟིལ་གནོན་དང་།
ཁྲིམས་དར་ནག་པོ་ཟིལ་གནོན་དང་། རྒྱ་ནོར་བསམ་གྱིས་མི་ཁྱབ་པ་འབུལ་རྒྱུ་
ཡོད་ཟེར་ནས་ཞུས། དེར་གྲུབ་ཐོབ་ཆེན་པོ་ལ་མཁའ་འགྲོ་མའི་ལུང་བསྟན་
བྱུང་ནས། སྟོད་ནུབ་ཕྱོགས་ཨོ་རྒྱན་བྱང་ངོས། སྲིན་པོ་ཕོ་མོ་འདུ་བ་དང་།
ཐང་ཡིག་རིན་ཆེན་སྒྲོན་མེ་དང་། བསྟན་པ་འགྱོགས་པའི་གླང་པོ་དང་། རྣལ་
འབྱོར་ཁྱེད་ལ་མཁོ་བ་ཡི། རླངས་ཀྱི་པོ་ཏི་བསེ་རུ་དང་། བཀའ་དང་བསྟན་
བཅོས་གཏེར་དུ་ཡོད། རྣལ་འབྱོར་བཀའ་དང་གླིང་ཕྲུག་ཐོངས། གཏེར་ཁ་
ཆེན་པོ་ཐོན་པར་ཡོད། ཟེར་བའི་མཁའ་འགྲོའི་ལུང་བསྟན་བྱུང་ནས། དེ་
ནས་ཁོང་གིས་གླིང་རྗེ་གེ་སར་ལ་བཀའ་གནང་ནས། ནུབ་ཕྱོགས་ཨོ་རྒྱན་བྱང་
587



ངོས་ལ་སྲིན་པོ་ཕོ་མོ་འདུལ་བ་དང་། བྱང་ཕྱོགས་གཡའ་ར་དམར་པོའི་ཞོལ་ཕ་
བོང་སྔོན་པོ་སྦལ་བ་འདྲ་བ་ཞིག་གི་འོག་ཏུ་གཏེར་ཁ་ཆེན་པོ་བཀའི་བསྟན་
བཅོས་མང་དུ་ཡོད་པ་ཁྱོད་ཀྱིས་ཐོན་པ་ཡོང་བར་ཡོད་པས་དེ་ཐོན་པ་དང་ང་
ཡང་བོད་དུ་ཡོང་གསུངས་ནས། ཁོང་ལ་སློབ་དཔོན་པདྨའི་སྐུ་གཅིག་དང་།
སྒྲིབ་ཤིང་སྲུང་བ་གཅིག་བཏགས་སོ། །དེ་ནས་ཁོང་སོང་ནས་སྲིན་པོ་ཕོ་མོ་
བཏུལ། གཏེར་ཁ་ཆེན་པོ་བཏོན། དེར་དཔལ་བཟང་མིག་བམ་འབམ་གྱིས་
ཁོང་གི་སྙན་པ་ཚོར་བ་དང་། གདན་འདྲེན་ལ་སོང་ནས་ཁོང་གི་མདུན་དུ་ཕྱིན་
པ་དང་ཞུ་བྱས། རང་གི་ཡུལ་དུ་མི་བཞུགས་ན་མི་ཡི་ཡུལ་དུ་ཅི་ལ་བཞུགས།
ངེད་རང་ཡུལ་དུ་འབྱོན་དགོས་ཟེར། གྲུབ་ཐོབ་ཆེན་པོས་གསུངས་པ། ངེད་
རང་ཁུ་ཚན་འཕྲད། འགྲོ་འདུག་གང་བྱེད་གྲོས་སུ་བསྟན། དོ་ནུབ་རྨི་ལམ་
ཞིག་ཀྱང་བལྟ། གསུངས་པ་དང་། དེ་ནུབ་མ་མཁའ་འགྲོ་མས་ལུང་བསྟན་
མཛད་ནས། རྣལ་འབྱོར་འབྱོན་པའི་དུས་ལ་བབ། ཁྱེད་ཀྱི་གདུལ་བྱ་སྟོད་དུ་
ཡོད། ཁྱེད་ལ་གདུང་རྒྱུད་གསུམ་དུ་ཡོང་། སྟོད་ཀྱི་ས་ཡུལ་བདག་པོ་བྱེད། ཟླ་
བ་ཕྱི་མའི་བཅོ་ལྔ་ལ། རྣལ་འབྱོར་སྟོན་ལ་འབྱོན་པ་འཐད། གསུངས་ནས་
ལུང་བསྟན་པ་དང་། གྲུབ་ཐོབ་ཀྱིས་གསུངས་པ། ཟླ་བ་ཕྱི་མའི་གནམ་གང་ལ།
ཁྱེད་ཚ་བོ་ གང་ ཟེར་ཅན་དུ་ཡོང་། ཚབ་བོ་ཁྱོད་རང་མགྱོགས་པར་སོང་།
གསུངས་པ་ལ། དཔལ་བཟང་གིས་ཞུས་ནས། ཟླ་བ་ཕྱི་མའི་ཉེར་བརྒྱད་ལ་རི་
ཤོད་ཡོ་རྒྱང་མདོར་ཡོན་བདག་རྫོང་དང་། ངེད་རང་ལྷ་སྟོན་དཔལ་སྟོན་རྣམས་
ཀྱིས་ཀྱང་བསུ་བ་བྱེད། དུས་བཟང་ཡང་ཕྱིའི་གནམ་གང་ལ། གོང་ཆེན་ཐང་
དུ་བསུ་བ་བྱ། ཆོས་འབྲེལ་ཡོན་བདག་གང་སྔ་བྱེད་ཟེར་བ་དང། དེར་འབྱོན་
པའི་ཞལ་བླངས་བྱས་ནས་ཁོ་སོང་། ཁོང་ཡང་ཕྱི་མའི་བཅོ་ལྔ་འབྱོན་ཚེས་
588



མཛད་པ་ལ། རྒྱ་བོད་ཀྱི་ལྷ་འདྲེ་ཐམས་ཅད་འཚོགས་པ་དང་། ཁོང་དམ་ཅན་
མ་མགོན་རྣམས་ཀྱིས་བསྐོར་བ་ལ། གྲུབ་ཐོབ་ཀྱི་ཞལ་ནས། ཁྱེད་མགོན་པོ་
རྣམས་ཀྱིས་མེ་ཡང་ཕུལ། ལྷ་མོ་རྣམས་ཀྱིས་ཆུ་ཡང་ལོངས། ང་རྣལ་འབྱོར་པ་
ཡིས་ཤིང་ཡང་འབུད། དཀར་ནག་གཉིས་ཀྱི་ཇ་ཆུར་བསྐོལ། བོད་ཀྱི་ཡུལ་དུ་
འགྲོ་རན་ཡོད། མ་མཁའ་འགྲོ་མ་ཡི་བསུ་བ་ཡོད། རང་རེའི་ སྒྲུབ་གནས་
བཟུང་བ་དང་། སངས་རྒྱས་བསྟན་པ་འཛིན་པ་དང་། ཚ་བོ་གཉན་བཟང་ལྷ་
སྟོན་འདི། ཐེལ་ཆུའི་བླ་མར་འཇོག་པ་ཡིན། གསུངས་ནས། གཉན་བཟང་
ལ་གསུང་བྱོན་པ་ལ། གཉན་བཟང་ལྷ་སྟོན་གྱིས་ཞུས་པ། ཡུལ་འདི་གཉན་ལྷ་
འདྲེ་འདི་གདུག་པ་ཆེ། ཁྱེད་རང་ཟླ་ལ་འགྲོ་ཟེར་བ་ལ། ཁོང་གི་གསུང་ནས།
མགོན་པོ་ལྷ་མོ་སྦྲགས་པ་ཡང་། ཚ་བོ་ཁྱེད་ལ་འཇོག་པ་ཡིན། གདམས་ངག་
དཔེ་ཡི་པོ་ཏི་ཡང་
། ཚ་བོ་ཁྱེད་ལ་འཇོག་པ་ཡིན། ལྷ་ཁང་གསེར་འཕྲུ་བཅས་པ་
ཡང་། ཚ་བོ་ཁྱེད་ལ་འཇོག་པ་ཡིན། མཁའ་འགྲོ་མ་ཡི་དངོས་གྲུབ་ཀྱང་། ཚ་
བོ་ཁྱེད་ལ་འཇོག་པ་ཡིན། ཐེལ་ཆུའི་ཡོན་བདག་རྒྱ་བོད་རྣམས། ཚ་བོ་ཁྱེད་ལ་
འཇོག་པ་ཡིན། རྒྱ་ནག་རི་བོ་རྩེ་ལྔ་ན། ཡི་དམ་འཕགས་པ་འཇམ་དཔལ་
བཞུགས། ཚ་བོ་ཁྱོད་ཀྱི་ཡི་དམ་གྱིས། རྒྱ་བོད་ཐེལ་ཆུའི་ལྷ་འདྲེ་རྣམས། ཚ་བོ་
ཁྱེད་ཀྱི་ཕོ་ཉར་འཇོག སློབ་མ་སུམ་བརྒྱ་བདུན་ཅུ་ཡང་། ཚ་བོ་ཁྱོད་ཀྱི་གྲྭ་པར་
འཇོག ཨ་རོག་སྟོན་པས་ཕུལ་བ་ཡི། རྔ་ཆེན་གྲམ་གཞུང་ཁྱེར་ལ་ཤོག ང་འདོ་
བ་རླུང་གི་རྟ་ལ་ཞོན། ང་དགོས་པ་བྱུང་ན་མགྱོགས་པར་འགྲོ། གསུང་ནས།
རྔ་གྲམ་པ་གཞུང་རྒྱལ་ལ་ཆིབས་ནས་ནམ་མཁའི་ཁམས་ལ་བྱོན། མཁའ་འགྲོ་
མས་ཀྱང་བསུ་བ་བྱས་སོ། །གླིང་གི་གླིང་ཡུལ་གོར་མདོར་བྱོན་པ་དང་། གླིང་
གི་རྒྱལ་པོ་གེ་སར་དེས། ཡོལ་གྱི་ཡོལ་སྟོད་དུ་ཕྱག་ཕབ་དང། གླིང་རིང་གི་མི་
589



ཚོ་དེར་འབུལ་བ་བྱེད་དུ་བྱུང་། ཁོང་གིས་ཐང་ཡིག་རིན་པོ་ཆེའི་སྒྲོན་མ། །
བསྟན་པ་འགྱོགས་པའི་གླང་པོ། རླངས་ཀྱི་པོ་ཏི་བསེ་རུ། ཁྲིམས་ཀྱི་རྔ་བོ་ཆེ་
ཟིལ་གནོན། ཁྲིམས་ཀྱི་དངུལ་མདུང་ཀེ་རུ། ཁྲིམས་དར་ནག་པོ་དགྲ་འདུལ།
སློབ་དཔོན་པདྨའི་ཆོས་སྐོར། དབུ་ཞྭ། ན་བཟའ། ཆགས་འུ་དང་བཅས་པ་
རྣམས་དང་། ཆིབས་པ་ཕ་བོང་ག་པ་རྟ་འདྲ་ཕུལ་ནས་ཞུ་བ་བྱས་པ་ལ། ཁྱེད་
གྲུབ་པ་ཐོབ་པའི་རྣལ་འབྱོར་པ། སངས་རྒྱས་ཀྱི་བསྟན་པ་འཛིན་པ་དང་།
གདུག་པའི་ལྷ་འདྲེ་འདུལ་བ་དང་། གླིང་གི་མི་ནོར་འཕེལ་བ་དང་། མི་ནད་
ཕྱུགས་ནད་བཅོས་པ་དང༌། བོད་ཁམས་བདེ་བས་ཐུགས་ལ་ཐོགས། གྲུབ་
ཐོབ་བཞུགས་པའི་སྐུ་རིང་ལ། རྒྱུན་ཆད་མེད་པར་མཇལ་བར་ཞུ། མི་རྟག་
འདའ་བའི་ཚུལ་སྟོན་ན། བདེ་བའི་ གནས་སུ་བདག་ཀྱང་ཁྲིད། ད་རེས་
འབུལ་བའི་སྔ་མར་ཞུ། ཟེར་ནས་ཞུས་སོ། སེང་བློན་གྱིས་ཁྲ་བོ་གཡང་ལུགས།
ཁྲ་རྒན་གྱིས་ཐོག་རྒྱུགས་དཀར་པོ། ཁྲོ་ཐུང་གིས་ཤང་ལང་ནག་པོ། ལྡོམ་བུའི་
དཀར་མོ་རུབ་གདུགས། ཞལ་དཀར་གྱིས་གངས་དཀར་ལྷ་རྩེ། བན་དེས་
གཡུལ་དམར་འོད་གསལ། ཤེལ་རིས་གསེར་གྱི་མཆོད་རྟེན་ཕུལ། གླིང་གི་གཙོ་
བོ་སུམ་ཅུ། ཐུལ་པ་སུམ་ཅུ། སྟག་ཤར་སུམ་ཅུ། བླ་མཆོད་སུམ་ཅུ། མོ་
བཙུན་སུམ་ཅུ་རྣམས་ཀྱིས། མི་རེས་འབུལ་བ་རེ། ཞུ་བ་རེ་བྱས། གྲུབ་ཐོབ་
ཆེན་པོའི་ཞལ་ནས། ཁ་བ་ཅན་ལ། གནོད་པའི་འདུལ་དགོས་ཅི་འདྲ་ཡོད།
བདག་གིས་བཀའ་དང་དབང་བསྐུར་ན། ཡོན་བདག་ཁྱེད་ཀྱིས་ཐུལ་ནས་
ཡོང་། མི་དགེ་སྤོངས་དང་དགེ་བ་ཡོང་
། སྙིང་རྗེ་བསྒོམ་ན་བྱམས་སེམས་ཡོང་།
བླ་མ་བསྒོམ་ན་བྱིན་རླབས་ཡོང་ ཡི་དམ་བསྒོམ་ན་དངོས་གྲུབ་ཡོང་། སྙིང་རྗེ་
སྒོམས་ལ་སྦྱིན་པ་ཐོངས། སྡིག་པ་སྤོངས་ལ་དགེ་བ་གྱིས། བསོད་ནམས་རྒྱུན་
590



ཆད་མེད་པར་ཡོང་། དགེ་སྡིག་ཤན་འབྱེད་ཀྱི་ཆོས་སྐོར་འདི། སྐལ་ལྡན་
རྣམས་ཀྱི་ཆོས་སྐལ་ཡིན། གསུང་བའི་བསྟན་ཆོས་གསུངས་ནས། འགྲོ་དགོས་
གསུངས་པ་ལ། གླིང་གེ་སར་གྱིས་ཞུས་ནས། ཁ་བ་ཅན་ལ་གནོད་པ་ཀུན།
བདག་གིས་ཐུལ་ཡང་མི་ཐུལ་བས། ཁྱོད་སློབ་དཔོན་བཀའ་ལ་མི་བརྩི་བར།
སེམས་ཅན་ཀུན་གྱི་སྲོག་བཅད་ན། རྒྱལ་ཁམས་ཙམ་ལ་གནོད་པ་ཡིན། ཤར་
ན་དྲི་ཟ་རྒྱལ་པོ་ཡོད། ལྷོ་ན་གཤིན་རྗེ་རྒྱལ་པོ་ཡོད། ནུབ་ན་སྲིན་པོ་གུར་དུམ་
ཡོད། བྱང་ན་གནོད་སྦྱིན་ཕོ་མོ་ཡོད། ། ཕྱོགས་འདི་ཐུལ་ལ་དམ་དུ་ཁོལ། །
བོད་ཁམས་བདེ་བས་ཐུགས་ལ་ཐོགས། །གླིང་གི་ཐང་བརྒྱད་ཐང་སྟོད་འདི། །
གྲུབ་ཐོབ་ཁྱེད་ཀྱི་དགོན་པར་འབུལ། །གླིང་གི་ས་ཡུལ་གར་བདེ་དེ། །གྲུབ་
ཐོབ་བཞུགས་པའི་གནས་སུ་འབུལ། ། ཕ་བོང་ག་པ་རྟ་འདྲ་དེ། ། ལྷ་འདྲེ་
འདུལ་བའི་ཆིབས་པར་འབུལ། །ཟེར་བ་ཞུས་པ་དང། ། ཁོང་ཡོན་མཆོད་
གཉིས། །གླིང་གི་ཡུལ་ ཐང་བརྒྱད་ལལ་དེ་ཕག་ཐང་དང་། ། ཡུལ་རྣམས་ཀྱི་
སྟོད་སྨད་ལ་བྱོན་ནས། ། ཕ་བོང་ག་པ་རྟ་འདྲའི་རྩར་བཞུགས། ། དཀོན་
མཆོག་ལ་མཆོད་པ་ཕུལ། ། ཆོས་སྐྱོང་རྣམས་ལ་གཏོར་མ་བྱིན། ། ལྷ་འདྲེ་
རྣམས་ལ་དམ་གཏོད་བཏང་། ། མཁའ་འགྲོ་མ་ལ་དངོས་གྲུབ་ཞུས་པས། །
མཁའ་འགྲོ་མས་དངོས་གྲུབ་དྲངས། །ལུང་བསྟན་མཛད་པ་ལ། །རྣལ་འབྱོར་
རྒྱལ་པོ་ཁྱི་ཐུལ་ཅན། །ཁྱེད་དེ་རུ་མ་བཞུགས་ཤར་དུ་བྱོན། །ཤར་དྲི་ཟའི་རྒྱལ་
པོ་གདུག་རྩུབ་ཆེ། །ཟེར་བའི་ལུང་བསྟན་ནོ། །དེ་ནས་ཕ་བོང་ག་པ་རྟ་འདྲ་ལ་
ཆིབས་ནས། རྡོ་རྗེ་ཁུ་ཚུར་བརྒྱབ་ནས་གོར་བུ་རྟ་བཞི་རུ་འཁོར་བ་ལ། ནམ་
མཁའི་དབྱིངས་ནས། བཅོམ་ལྡན་འདས་རྒྱལ་བ་ཤཱཀྱ་ཐུབ་པ་བཀའ་བརྒྱུད་བླ་
མའི་ཕོ་ཁྲོམ། ཡི་དམ་ཕྱག་ན་རྡོ་རྗེ། དཔལ་རྡོ་རྗེ་གཞོན་ནུ། འཇིགས་བྱེད་ཀྱི་
593



ལྷ་ཚོགས། ཁྲོ་བོ་ཁྲོ་མོའི་ཚོགས་རྣམས་མཐོང་། སྟོད་གེ་རྒོད། བར་ཐང་ལྷ།
སྨད་སྤོམ་ར། བོད་ཁམས་བསྟན་མ་བཅུ་གཉིས་ལ་སོགས་པ་འཇིག་རྟེན་གྱི་ལྷ་
འདྲེ་ཐམས་ཅད་འདུས་ནས། སྨད་སྤོམ་རས་ཞུས་ནས། ཤར་གྱི་ཕོ་ཉ་ལས་
མཁན་ངས་བྱེད་ཟེར། དེ་ནས་དྲི་ཟའི་རྒྱལ་པོ་འདུལ་བ་ལ་བྱོན། ཁོང་རང་རྡོ་
རྗེ་གཞོན་ནུར་སྤྲུལ། །རྡོ་རྗེ་དབྱངས་ཀྱི་དཀྱིལ་འཁོར་ན། །རྡོ་རྗེ་སེམས་པ་
དངོས་དང་མཇལ། ། རྡོ་རྗེ་མཁའ་འགྲོས་དངོས་གྲུབ་དྲངས། །དྲི་ཟ་ཕོ་མོ་
དམ་ལ་བཏགས། ། སེམས་ཅན་གནོད་པ་མི་སྐྱེལ་ཞིང་། །རྣལ་འབྱོར་དམ་
ཅན་བྱེད་པར་ཆད། །སྲོག་སྙིང་ཕུལ་ནས་ཕོ་ཉར་བསྐོས། །དེ་ནས་ཙོང་ཁའི་
ཡུལ་ལ་བྱོན། །ཙོང་ཁའི་ལྷ་སྲིན་ཐམས་ཅད་བཏུལ། །མཚོ་སྨན་རྣམས་ཀྱིས་
སྐྱེལ་ཐུང་བྱས། ། བོད་ ཀྱི་ ཡུལ་ དུ་བྱོན་པ་ལ། ། ཕ་ བོང་ ག་ པ་རྟ་འདྲ་ལ་
ཆིབས། །ནམ་མཁའི་ཁམས་ལ་གསེར་རྔ་བརྡུངས། ། བོད་ཀྱི་ཡུལ་དུ་ཕྱག་
ཕེབས་ནས། །རྨ་ཆེན་སྤོམ་རས་ཞུས་པ་ལ། ། ལྷོ་གཤིན་རྗེའི་གནོད་པ་འདུལ་
བ་ལ། །ཕོ་ཉ་ལས་མཁན་ངས་བྱེད་ཟེར་ནས་ཞུས་པ་ལ། ཁོང་རང་འཇམ་
དཔལ་དངོས་སུ་བསྐྱེད། ། ཕ་བོང་ག་པ་རྟ་འདྲ་ཆིབས། ། རིན་ཆེན་དབྱིངས་
ཀྱི་གཞལ་ཡས་སུ། ། རིན་ཆེན་འབྱུང་ལྡན་དངོས་དང་མཇལ། ། རིན་ཆེན་
མཁའ་འགྲོས་དངོས་གྲུབ་དྲངས། ། གཤིན་རྗེ་ཕོ་མོ་བྲན་དུ་བཀོལ། །སེམས་
ཅན་གནོད་པ་མི་སྐྱེལ་བ། །རྣལ་འབྱོར་དམ་ཅན་བྱེད་པར་ཆད། །ཡང་། །
བོད་ཁམས་བསྟན་མ་བཅུ་གཉིས་ཀྱིས་ཞུས། རྣལ་འབྱོར་པདྨའི་ཆ་བྱད་ཅན།
ཁྱེད་བུ་རང་གང་དུ་བྱོན་པའི་དུས། །ངེད་བཅུ་གཉིས་ཀྱིས་དམ་ཅན་བྱས་པ་
ལ། ཁྱེད་ཀྱི་ལས་མཁན་ཅི་མ་བཅོལ། ། ལྷོ་ནུབ་མཚམས་ཀྱི་སྲིན་པོ་དེ། །
འཇིག་རྟེན་མི་ལ་གནོད་པ་སྐྱེལ། ཁྱེད་སློབ་དཔོན་གྱིས་འདུལ་བའི་དུས་ལ་
592



བབ། །ངེད་བོད་ཁམས་བསྟན་མ་བཅུ་གཉིས་ཀྱིས། ཁྱེད་སློབ་དཔོན་གྱི་དམ་
ཅན་བྱེད་པར་ཞུ། ཟེར་བ་དང་ཕ་བོང་ག་པ་རྟ་འདྲ་ལ་ཆིབས། །སློབ་དཔོན་
པདྨ་དངོས་སུ་སྤྲུལ། ། ནུབ་ཕྱོགས་ཨོ་རྒྱན་ཡུལ་དུ་བྱོན། བདེ་བ་ཅན་གྱི་
གནས་སུ་བྱོན། །གཡུ་ལོ་བཀོད་པའི་ཞིང་དུ་བྱོན། །སངས་རྒྱས་རྣམས་དང་
དངོས་སུ་མཇལ། ། པདྨ་ རིགས་ཀྱི་དཀྱིལ་འཁོར་དུ། སྣང་བ་མཐའ་ཡས་
དངོས་སུ་མཇལ། །སྲིན་པོ་ཕོ་མོ་རྩད་ནས་བཅད། །གུར་དུམ་སྲིན་པོ་ཐུལ་བ་
དང། །པདྨ་མཁའ་འགྲོས་དངོས་གྲུབ་དྲངས། །དེ་ནས་བོད་ཀྱི་ཡུལ་དུ་བྱོན་
པ་ལ། །སྤོམ་རས་ཞུས་པ། ཁྱེད་སློབ་དཔོན་པདྨའི་ཐུགས་ཀྱི་སྤྲུལ། །ནུབ་
ཕྱོགས་ཨོ་རྒྱན་ཡུལ་དུ་བྱོན། ཁྱེད་གནོད་པའི་ལྷ་སྲིན་བཏུལ་བ་དང་
། །བྱང་
གནོད་སྦྱིན་ཕོ་མོ་འདུལ་བ་ལ། །ང་ཡིས་ལས་མཁན་བྱེད་པ་ལགས། ཞུས་པ་
དང་། བདག་གི་དུང་རི་ཁྱེད་ཀྱི་སྒོམ་ཁང་བྱེད་པར་ཞུ། གྲུབ་ཐོབ་བཙུན་མོ་
བཞེད་པ་ན། ཕྱུག་མོ་ཡོད་པས་འབུལ་བ་ལགས། ཞུས། དེ་ནས་ཁོང་གིས་ཕ་
བོང་ག་པ་རྟ་འདྲ་ཆིབས། །ཕྱག་ན་རྡོ་རྗེ་དངོས་སུ་སྤྲུལ་ནས། གནོད་སྦྱིན་ཕོ་
མོ་དམ་ལ་བཏགས། །འབྲས་མོ་གཤོངས་ཀྱི་ལྷ་སྲིན་བཏུལ། ལས་ཀྱི་དབྱིངས་
ཀྱི་གཞལ་ཡས་སུ། ། དོན་ཡོད་གྲུབ་པ་ངོས་དང་མཇལ། ། ལས་ཀྱི་མཁའ་
འགྲོས་དངོས་གྲུབ་དྲངས། ། བྱང་རྣམ་ཐོས་རྒྱལ་པོས་ཞུས་པ་ལ། ། དེ་རིང་
དཀོར་ནོར་འབུལ་བ་དང་། །རྒྱུད་ཀྱི་སྲུང་མ་བྱེད་པ་རྣམས། ཁྱེད་གྲུབ་ཐོབ་
ཐུགས་ལ་གང་མངའ་ཞུས། ། ཁོང་གི་ཐུགས་ལ་ང་ལ་ཟས་ནོར་གྱིས་ཅི་བྱེད་
དགོངས་ནས། རྒྱུད་ཀྱི་ནོར་སྐྱོང་དུ་བསྐོས། ཕ་བོང་ཆིབས་ནས་འབྱོན་
གསུངས་པ་ལ། རྣམ་ཐོས་སྲས་ཀྱིས། བདག་གིས་བཅིབ་རྒྱུའི་རྟ་གཅིག་
འབུལ། །རྡོ་ལ་ཆིབས་པ་མི་རུང་ཞུས། ཁོང་གིས་དགོངས་ནས་གསུངས་པ་ལ།
593



ཁྱེད་རྒྱལ་པོས་འབུལ་བའི་རྟ་དེ་འདྲ། ངའི་རྡོ་ལའང་ཡོང་གི་ཡོད་གསུངས་
ནས། རྡོ་ལ་ཆིབས་ཏེ་རྡོ་རྗེའི་ཁུ་ཚུར་གཅིག་བརྒྱབ་པས། སེང་གེ་ཞིག་ཏུ་བྱུང་
བ་ལ་ཆིབས་ནས་བྱོན་པས། ལྷ་འདྲེ་རྣམས་ཡི་རངས་ནས། ནམ་མཁའ་བར་
སྣང་ས་གཞི་རྣམས་འབོད་པས། ང་ཡང་རྒྱུད་ཀྱི་སྲུང་མ་བྱེད་ཟེར་ནས་འབོད་
པ་དང་། ཁོང་གི་རྒྱུད་ཀྱི་སྲུང་མར་བསྐོས། གྲུབ་ཐོབ་དང། སྤོམ་རས་གླིང་
གི་ཡུལ་དུ་བྱོན་པ་ལ། སྤོམ་རས་ཞུས་ནས། ང་ཡི་ཡུལ་དུ་འབྱོན་པར་ཞུ། །
དུང་རི་དཀར་པོར་འབྱོན་པར་ཞུ། །བཙུན་མོ་ཐུགས་ཀྱིས་བཞེད་དགོངས་ན།
ཕྱུག་མོ་ཡོད་པས་འབུལ་བ་ལགས། ། གཞན་ཡང་སྲས་ལྕམ་མང་དུ་ཡོད། །
ཐུགས་ལ་གང་བཞེད་འབུལ་བ་ལགས། །མཆེད་རིགས་སུམ་བརྒྱ་དྲུག་ཅུ་ཡོད།
འཁོར་དུ་ གང་བཞེད་ འབུལ་བ་ལགས། ། ཟེར་བ་ཞུས་པ་དང་། ཁོང་གི་
དགོངས་པ་ལ། སྔར་ཡང་ལྷའི་རྒྱུད་པ་ཡིན། ང་རང་ཡང་ལྷ་ལས་གྲུབ་པ་ཐོབ།
ལྷ་འདྲེའི་བུ་སྲིང་མང་བ་ན། རྒྱུད་པ་བསྟན་པ་མི་འཛིན་པ་ར། སེམས་ཅན་ལ་
འཚེ་བ་སྟོན་པ་་ཡོང་། དགོངས་ནས། ཁོའི་འཁོར་སུམ་བརྒྱ་དྲུག་ཅུ། སྲིང་
ལྕམ་བཞི་བཅུ་ཞེ་ལྔ་རྣམས་ལ་གཏོར་མ་བྱིན། དམ་ཅན་དུ་བཀོལ་ནས་གསུང་
བྱོན་པ་ལ། ཁྱེད་རྨ་ཆེན་སྤོམ་རའི་འཁོར་བཅས་ལ། རྣལ་འབྱོར་གཏོར་མ་
མུས་སུ་འབུལ། ང་ཡི་རྒྱུད་འཛིན་པ་ཡི། ལས་ཀྱི་སྲུང་མའི་ལས་མཁན་གྱིས།
གསུངས་ནས། དམ་ཅན་སྲུང་མ་ལས་མཁན་བྱེད་པར་ཁས་བླངས། དེ་ནས་
ཁོང་གིས། གླིང་གི་ཡོན་བདག་ཕོ་མོ་རྣམས་ལ། དངོས་གྲུབ་ཀྱི་གནང་སྦྱིན་
བྱས། ཆོས་ཀྱི་དབང་ལུང་མང་དུ་བྱས་ནས་གསུང་བྱོན་ནོ། །ང་རྣལ་འབྱོར་
བྱང་ཆུབ་འདྲེ་བཀོལ་ངས། ། གུང་ནས་རིག་པ་ཆོས་ལ་སད། སངས་རྒྱས་
བསྟན་པ་དར་བར་བྱས། །གནོད་པའི་ལྷ་སྲིན་བཏུལ་ནས་ཡོད། །གླིང་གི་མི་
594



ནོར་འཕེལ་བར་ཡོང་། ཁྱེད་ཡོན་བདག་ཚེ་སྲོག་བརྟན་པར་ཡོང་། །ད་རྣལ་
འབྱོར་པ་ང་རང་རྒྱུད་པ་སྤེལ། གསུངས་ནས་བྱོན། དེར་གེ་སར་གྱིས་ཁོང་ལ་
ཞུས་ནས། ཁྱེད་གྲུབ་ཐོབ་གར་འབྱོན་ངའི་ཡུལ་དུ་བཞུགས་པར་ཞུ། དེ་ནས་
མི་བཞུགས་འབྱོན་པ་ན། ། སྒྲུབ་གནས་གར་ཡོད་གསུང་བར་ཞུ། འབུལ་བ་
འཁྱེར་ནས་མཇལ་དུ་ཡོང་
། །དེ་མིན་བདག་ཀྱང་འཁྲིད་པར་ཞུ། གྲུབ་ཐོབ་ཀྱི་
གསུང་ནས། ཡོན་བདག་གླིང་རྗེ་དད་པ་ཆེ། །མི་རབས་མང་པོའི་གོང་རོལ་
ནས། །ཚེ་རབས་མང་པོའི་གོང་རོལ་དུ། ། སྨོན་ལམ་བཏབ་པའི་ཡོན་མཆོད་
ཡིན། །ང་ཡི་ཕ་ཡུལ་སྟོད་དུ་ཡོད། ། སྟེང་དག་པ་ལྷ་ཡུལ་ ཕྱིན་ཆད་དང་། །
འཇིག་རྟེན་ས་ཡུལ་གར་བདེ་འདི། ། རྣལ་འབྱོར་ང་ཡི་ཕ་ཡུལ་ཡིན། ། སྒྲུབ་
གནས་ ཁྱད་ དུ་ འཕགས་ པ་ དང་ ། སངས་ རྒྱས་ ཞབས་ ཀྱིས་བཅགས་ པ་
རྣམས། །རྣལ་འབྱོར་ང་ཡི་ཕ་ཡུལ་ཡིན། །སྟོད་ཀྱི་རྒྱ་གར་ཕྱིན་ཆད་དང་། །
སྨད་ཀྱི་རྒྱ་ནག་ཡར་བཅད་ཀྱང་། ། རྣལ་འབྱོར་ང་ཡི་ཕ་ཡུལ་ཡིན། །ལྷ་ཁང་
གསེར་འཕྲུ་གང་མཚར་དང་། །བསྟན་བཅོས་པོ་ཏི་གང་འདུག་རྣམས། །རྣལ་
འབྱོར་ང་ཡི་ཡི་དམ་ཡིན། ། བྱང་དང་ལ་སྟོད་བལ་ཡུལ་དང་། མངའ་རིས་
དབུས་གཙང་ཞིང་ས་དག ། དེ་རྣམས་ང་ཡི་ཕ་ཡུལ་ཡིན། །ལྷོ་སྟོད་ལུང་ཆེན་
བཅོ་བརྒྱད་ཀྱང་། ། རྣལ་འབྱོར་ང་ཡི་ཕ་ཡུལ་ཡིན། ། རྟ་འཛག་གསེར་རིས་
བཅད་པ། གཡུ་རིས་རི་གྲོ་བཅས་པ། ཅི་པར་ཚེ་གསུམ་ར་ས་བཅས་པ། སྤུ་
ལོ་རྔུལ་ཤོད་བཅས་པ། གསེར་འཛིན་གཡུ་གསུམ་ས་ཡུལ་བཅས་པ། བརྒྱད་
དངོས་སང་ཟླས་བཅས་པ། ནགས་སོག་ཤག་གིས་བཅས་པ། ཐེལ་ཆུ་གླིང་
ཡུལ་བཅས་པ་འདི། རྣལ་འབྱོར་ང་ཡི་ཕ་ཡུལ་ཡིན། ། ཤ་ཉེ་རུ་ཐོགས་དེ་ན་
ཡོད། །སྔར་ཡང་ཕ་ཡུལ་ངོ་བོར་འདུག ། དའང་ཕ་ཡུལ་བྱེད་པ་ཡིན། །
595



རྣལ་འབྱོར་བྱང་ཆུབ་འདྲེ་བཀོལ་ང་། ། སངས་རྒྱས་རྒྱུད་འཛིན་སྤེལ་བ་ལ། །
ལྷོ་ཡི་སྟོད་དུ་སྤེལ་བར་བྱ། ། རྣལ་འབྱོར་སྒྲུབ་པའི་གནས་ཁང་དེ། །མ་ཕམ་
གཡུ་མཚོའི་མཎྜལ། །ཆུ་བོ་བཞི་འདུས་པའི་མགོ་བོ། སངས་རྒྱས་ཀྱི་ཞབས་
ཀྱིས་བཅགས་པའི་སར། དགོན་པ་དང་སྒྲུབ་པ་བྱེད་པ་ཡིན་གསུངས་ནས་
བྱོན། གེ་སར་ཡང་ཡུལ་ལ་བྱོན། དེར་གྲུབ་ཐོབ་ཚ་བའི་ཡུལ་དུ་བྱོན་པ་ལ།
རོང་བཙན་ཁ་བ་དཀར་པོ། ཀླུ་བཙན་ཁམས་ཀྱི་བ་དམར་གླང་ཁྲ་བོ་བྱ་བ་
གཉིས་ཀྱིས་གདུག་པ་བྱས་པ་ལ། ཁོང་སྐྲག་པའི་སྣང་བ་མ་བྱུང་བས། ཁོང་ཀླུ་
བཙན་གྱིས་མ་ཤེས་ནས། ས་སྟེང་མི་དམར་པོ་དང་སྦྲུལ་དམར་པོས་བཀབ་པ་
ལ། ཁོང་ཕྱག་ན་རྡོ་རྗེ། རྟ་མགྲིན་གཉིས་སུ་སྤྲུལ་ནས་དབུ་སྐྲ་ལ་མེ་འབར་བ་
དང་། ཏིང་ངེ་འཛིན་གྱི་ངང་དུ་བཞུགས་ནས། གསེར་གྱི་རྡོ་རྗེ་རྩེ་ལྔ་བ་བསོར་
ནས་ཆོ་འཕྲུལ་སྣ་ཚོགས་བསྟན། ཕ་བོང་ག་པ་ལ་ཆིབས། འདྲེ་རྣམས་སྐོར་རེ་
རེ་བྱུང་བ་ལ་བརྒྱབ། འདྲེ་རྣམས་གངས་ཧྲག་ལ་བྲོས་པས། གངས་ཧྲག་ལ་
བརྒྱབ། ཁོང་གིས་ཕྱག་མཛུབ་བཅུ་བོ། ཡེ་ཤེས་ཀྱི་ཁྲོ་བོ་བཅུར་སྤྲུལ་ནས་རི་
བཤིག་མེ་རིས་གངས་བཞུ་བ་དང། མི་དམར་ཤ་བ་ལ་ཞོན་པ་གཉིས་བྱུང་ནས་
ཞབས་ལ་འཇུས་ནས་ཁེ ང་ཕྱོགས་བཞིའི་ལྷ་སྲིན་བཏུལ་དུས་ན། འཇིག་རྟེན་
གྱི་ལྷ་འདྲེ་འཚོགས་ང་འི་དུས། ཁྱེད་རང་གི་དམ་ཅན་བྱེད་པ་ཡིན། ངེད་
གཉིས་མེ་ལ་མ་བསྲེག་ལགས། གནས་པའི་རི་ཡང་མ་བསྒྱེལ་ལགས། ཞུས་
པས། གྲུབ་ཐོབ་ཀྱིས་གསུངས་པ། གྲུབ་ཐོབ་ང་ཡི་རྒྱུད་པ་འདི། །གང་ཟག་
ཁྱད་དུ་འཕགས་པ་ཡི། །བླ་མ་གྲུབ་ཐོབ་རིམ་པ་དང་། །མི་དཔོན་རྒྱུན་མི་ཆད་
པ་ཡོང་། ད་དུང་རླངས་ཀྱི་སྐྱེ་རྒྱུད་ལ། །མཐོ་བ་ནམ་མཁའ་འདྲ་བ་ཡོང།
གསལ་བ་ཉི་ཟླ་འདྲ་བ་ཡོང་། བཀྲ་བ་སྐར་མ་འདྲ་བ་ཡོང་། །ལྷ་ཆོས་བསྟན་པ་
པ་ལ་གས
596



འཛིན་པ་ལ། །བླ་མ་གྲུབ་ཐོབ་རྒྱུན་མི་ཆད། །མི་ཆོས་རྒྱལ་ཁམས་འདུལ་བ་
ལ། །མི་དཔོན་རྒྱུན་མི་ཆད་པ་འོང་། ཁྱེད་གཉིས་འདྲ་བས་ཉམས་ཚད་ན། །
ང་འཇིག་རྟེན་ལྷ་འདྲེ་ཇི་ལྟར་འདུལ། ཁྱེད་གཉིས་ཐལ་བའི་རྡུལ་དུ་རློག །
གསུངས་ནས་དམ་ལ་བཏགས་སོ། །
དེ་ནས་ཁོང་གིས་གནས་དྲུག་སྤྱིའི་ས་ཆར་བྱོན། ཡང་ལེ་ཐེལ་ཆུ་ཡར་
བཅད། རྩི་ བར་རྩད་མོའི་ ལྷ་ ཁང་ཚུར་ བཅད། འབྲི་བརྒྱ་ ཟླ་ རྨུ་ གསུམ།
སྔགས་པའི་གཉན་སྲིད་དུ་མཛད་ནས། སློབ་མར་བཀོལ། མི་ཆེ་དགུ་ནི་
འབངས་སུ་བཀོལ། སྲིད་པ་ཕོ་རྒྱུད་མོ་རྒྱུད་ནི་བྲན་དུ་བཀོལ། ནུས་པ་དང་
མཐུ་ཆེ་བར་གྲགས་པས། རླངས་སྟོང་སྲས་ཀྱི་རྒྱུད་ཀྱིས་གནས་དྲུག་ཟླ་ངོ་
རྣམས་ཀྱིས་ཡུལ་ལྷ་ཁང་དང་བསྟན་བཅོས་རྣམས་ཕུལ་ནས་ཁོང་ཡང་མཉེས་པ་
དང་། རྫོང་དང་དཔལ་སྟོམ་གྱིས་གདན་དྲངས་པས་མ་བྱོན་ནས། ཕ་སྤུན་
རླངས་གསེར་པ་གཡུ་བ་རུ་དཔོན་གསུམ་གྱིས། རྟ་ཤོད་ཕུ་གསུམ་གྱི་ལྷ་ཁང་།
གསེར་རིས་ལྷ་ཁང་། གཡུ་རིས་གནས་གསར། རྟ་ཤོད་ལྷ་ཁང་ཐང་། གན་
རྒྱང་ལྷ་ཁང་ཕུལ་ནས་ཁོང་སྤྱིའི་ཡུལ་ལ་བྱོན་ནས། རླངས་བསམ་བར་གྱིས།
གྲུབ་ཐོབ་བྱོན་པའི་ཤངས་ལེན་དེ། རླངས་ཁམས་པ་ཐམས་ཅད་འཚོགས་ནས་
འབུལ། ད་རེས་འབུལ་བའི་སྔ་མ་ལ། སྤྱི་ཡི་ལུང་པ་ཕོ་དྲུག་དང་། སྤྱི་ཡི་ལུང་
པ་ཕོ་དྲུག་དང་། གཉན་པོ་ར་ཛའི་བྲག་མགོ་དང་། སྤྱི་བར་ཆམ་གསུམ་ས་
ཡུལ་རྣམས། །ལྷ་ཁང་གསེར་འཕྲུ་གང་འདུག་དང་། །བཀའ་ཡི་བསྟན་བཅོས་
གང་སྣང་འབུལ། །རླངས་ཀྱི་བུ་ཆུང་གཡུ་སྣ་གང་འདུག་གི། ཐུགས་ཀྱིས་གང་
བཞེད་སློབ་མར་འབུལ། ། ཨ་ཁུ་ཁྱེད་ལ་ཤངས་ལེན་བྱེད་ཟེར་ནས་ཞུས་པས་
མཉེས་ནས། ཉི་ཤུ་བརྒྱད་ལ་རེ་ཤོད་ཡོ་ཀྱང་སུམ་མདོར་བྱོན། ཡོན་བདག་
597



རྫང་གིས་དཀར་ཤོད་གོང་རྗེ་ཐང་། གཟུ་གོམ་མདའ། བྱ་མཆུ། སྤུ་ལེ་སྤར་རུ་
རྣམས་ཀྱི་ལྷ་ཁང་ཕུལ་ནས་བླ་མཆོད་དུ་ཞུས་སོ། །དཔལ་བཟང་གིས་ཆོས་ཀྱི་
བཀའ་འགྱུར། ནགས་ཤོད་ཀྱིས་བཅད་ཕུལ། སྟོམ་རྒྱང་གིས་སོག་ཤོད་མཚལ་
ཆེན་ལྷ་ཁང་ཐང་ཕུལ། ལྷ་སྟོན་གྱིས་ཡོག་ནག་ཁང་གསེར་ཏོག་དང་། རྒྱ་
བརྩིགས་མཆོད་རྟེན་ར་བ་དང་། ཚོང་འདུས་ཡངས་པའི་གྲུ་བཞི་ཕུལ། སྔར་
ཡང་ཁྱེད་རང་ཞབས་ཀྱིས་བཅགས། དའང་སྒྲུབ་ཁང་མཛད་པར་ཞུ་ཞུས། །
ལར་གྱིས་རྒྱ་གར་རྡོ་རྗེ་གདན། མངའ་རིས་ཚུར་བཅད་ཀྱིས་ཡུལ་མ་ཕུལ་བ་
མེད། རག་ཤིས་ཤག་སོག་ཁལ་ཁབ་དང་སའི་ལིང་ཚེ་བཅད་ནས་ཕུལ། དེ་
ནས་བཙུན་མོ་དཀར་ལྡན་མ་ཁབ་ཏུ་བཞེས་པ་ལ། ཆེ་བ་དཔལ་བཟང་ཡུལ་དུ་
འཁྲུངས་པ་ལ། གཟུགས་བཟང་བས་ཚེ་བཟང་དཔལ་གྱི་སེང་གེར་བཏགས།
འབྲིང་ཁྲོམ་དུ་འཚོགས་པའི་ནང་དུ་སྐྱེས་པས། ཨ་ཁྲོམ་དུ་བཏགས། དེ་འོག་
མཚེམ་འཁྲུངས་ནས། ཁོང་ཡང་མ་ཕམ་གཡུ་མཚོའི་འགྲམ། ཆུ་བོ་བཞི་
འདུས་པའི་མགོ་བོ། སངས་རྒྱས་ཀྱིས་ཞབས་ཀྱིས་བཅགས་པའི་སར་བསྒྲུབ་
ཁང་མཛད། མཁའ་འགྲོ་དང་ཡི་དམ་གྱིས་མཆོགདང་ཐུན་མོང་གི་དངོས་གྲུབ་
དྲངས། དགུང་ལོ་བདུན་ཅུ་རྩ་གསུམ་ལོན་པ་ལ། གླིང་རྗེ་གེ་སར་གྱིས་སྔར་
འབུལ་བྱས་པ་དང་། དེའི་འབུལ་བ་སྐྱེལ་བ་ལ་ཡོང་བས། བདག་ལ་རིགས་ཀྱི་
རྒྱུད་ཀྱང་མེད། བདག་ཀྱང་ཁྱེད་ལ་དངོས་གྲུབ་ཞུ། །ཟས་འཛད་པ་མེད་པའི་
དངོས་གྲུབ་ཞུ། ། ལུས་ངལ་དུབ་མེད་པའི་དངོས་གྲུབ་ཞུ། ། སེམས་མཉམ་
བཞག་མི་སྡུག་པའི་དངོས་གྲུབ་ཞུ། ། ཁ་མི་སྐོམ་བདུད་རྩིའི་དངོས་གྲུབ་ཞུ། །
མཚོན་གྱིས་མི་ཆོད་པའི་དངོས་གྲུབ་ཞུ། །ཞུས་པས། མཚན་ལྡན་གྱི་ཀ་པཱ་ལ་
ལྟག་སྤྲོད། །ཟད་མེད་ལུས་ཀྱི་བརྟན་པ། རྟ་མེད་རླུང་གི་རྩོལ་བ། གདམས་
598



ངག་དང་དངོས་གྲུབ་རྟག་ཅིང་ཡོད་པ་གནང་ནས་གེ་སར་ཡང་སོང་། དེ་ཉིན་
བཙུན་མོ་ལ་སྲས་གཅིག་འཁྲུངས་པས། ཁོང་གི་ཚེས་སུ་སུས་ལ་མིང་རྟག་ཚབ་
ཏུ་བཏགས་( བོད་ལྗོངས་སྤྱི་ཚོགས་ཚན་རིག་ཁང་བོད་ཡིག་དཔེ་རྙིང་རྩོམ་སྒྲིག་
ཁང་གིས་པར་དུ་བསྐྲུན་པའི་རླངས་ཀྱི་པོ་ཏི་བསེ་རུ་རྒྱས་པ་བྱ་བའི་ཤོག་ངོས45
-58ནས་བཤུས)
༄༅། །ཁྲ་མོ་གླིང་གི་སྐོར།
ཇོ་ནང་ཏཱ་ར་ན་ཐ།
རྒྱལ་པོས་རྒྱ་ཁྲི་ཤིང་ཁྲི་བསྐོར་འབྱེད་པ་ལ། སྨད་ཡུལ་གླིང་དཀར་སྟོད་
གཅིག་བྱུང་། ཧོར་ཡུལ་ཡོལ་མར་( ཡོ་དམར)སྡིངས་ཆེན་དུ། །ཧོར་གེ་སར་
རྒྱལ་པོ་འདུལ་བ་ལ། ། སྟོད་ཡུལ་གླིང་དཀར་སྟོད་ གཅིག་བྱུང་། ། འདྲེ་ཀླུ་
བཙན་ཐོས་ཞེས་བྱ་བ་དང་། ། འབྲོང་ཀ་ཀ་ར་རིང་འདུལ་བ་ལ། །བར་ཡུལ་
གླིང་དཀར་སྟོད་གཅིག་བྱུང་། །ཞེས་པ་གསུངས་པའི་བར་གྱི་གླིང་དཀར་སྟོད་
པ་སྣམ་གྱི་ས་ཡུལ་ཡིན་ཏེ། གླིང་གི་གྲ་མ་སྨུག་གུ་ནི་པ་སྣམ་རྫོང་གི་ནུབ་བྱང་གི་
ཕྱོགས་ཐམས་ཅད་སྔོག་དུས་ཞིང་མེད་གྲ་མ་ཁོ་ནས་ས་ཡུལ་རྣམས་ཁེངས་ཡོད་
པ་ཕྱིས་ཞིང་དུ་བཅོས་ཀྱང་། ཞིང་དཀྱིལ་གྱི་སྟོངས་རྣམས་གྲོ་མ་ཁེངས་ཡོད་
དོ། །གླིང་གི་འཇག་ཐང་སྐྱ་མོ་ནི་པ་རྣམ་གྱི་བྱང་ཤར་ཉིན་ལམ་ཙམ་གྱི་ས་ཡུལ་
ཐམས་ཅད་འཇག་མས་ཁེངས་ཡོད་ཀྱང་། ཕྱིས་ཉེ་བའི་ས་ཡུལ་སྐྱེ་ཚེར་བཏབ་
པ་ཡིན་ལ། ཐག་རིང་བའི་ཐང་ལ་ད་ལྟ་ཡང་འཇག་མ་ཡོད་དོ། །གླིང་གི་ཟམ་
པ་དགུར་མོ་ནི་པ་སྣམ་མདུན་གྱི་ཟམ་པ་དེ་ཡིན། རྒྱལ་པོའི་ཕོ་ལྷ་གྱེར་ཚོན་
དཀར་པོས་མ་ཎི་དགོན་པའི་ལྟགས་ཀྱི་ལྷ་གཙུག་དེར་གནས་ཤིང་། པ་སྣམ་རྩེ་
ཞོལ་གྱི་ལྷ་མཆོད་རྒྱས་པ་སྟོན་རྩས་གོང་རྒྱུན་དུ་བྱེད། མོ་ལྷ་གུང་སྨན་རྒྱལ་མོ་ནི་
599



ཇོ་མོ་ལྷ་རི་དེ་ཡིན། ཚང་རོག་དུག་སྦྲུལ་ནག་པོ་ལྷོ་ཕྱོགས་ན་གནས་པའི་དེང་
སང་སྐབས་གཟའ་བདུད་པ་ཟེར་བ་སོགས་ཡིན། སྤྲུལ་བའི་རྒྱལ་པོས་པ་སྣམ་
དེར་ཞབས་ཀྱིས་བཅགས་ཤིང་བཞུགས་པའི་གནས་མཛད་པའི་ས་ཡུལ་ཁྱད་
པར་ཅན་དུ་འཕགས་སོ། །(བོད་ལྗོངས་མི་དམངས་དཔེ་སྐྲུན་ཁང་གིས་པར་
དུ་བསྐྲུན་པའི་《 མྱང་ཡུལ་སྟོད་སྨད་བར་གསུམ་གྱི་ངོ་མཚར་གཏམ་གྱི་ལེགས་
བཤད་མཁས་པའི་འཇུག་ངོགས་》ཀྱི་ཤོག་ངོས་༡༢༥བཤུས། །)
༄༅། །གླིང་གེ་སར་གྱིས་ཨ་མི་བྱང་ཆུབ་འདྲེ་བཀོལ་གདན་དྲངས་
པའི་སྐོར། །
རྒྱལ་དབང་ལྔ་བ་བློ་བཟང་རྒྱ་མཚོ།
(མཚོ་བཟང་ལྷ་གཟིགས་)འདིའི་སྲས་ཨ་མི་བྱང་ཆུབ་འདྲེ་འཁོལ་ཏེ།
དགུང་ལོ་བརྒྱད་ལ་ཨོ་རྒྱན་དུ་བྱོན་པ་དང་། སྲིན་པོ་བཏུལ་ནས་ཕྱིར་བྱོན་པའི་
ཚེ་ཡི་དམ་གྱི་ལྷ་ཞལ་གཟིགས་པ་དང་། གེ་སར་གྱིས་གླིང་ཡུལ་དུ་ལན་གཉིས་
གདན་དྲངས་པའི་ཕྱི་མའི་ཚེ། ཕ་བོང་གྲ་བ་རྟ་འདྲ་བ་ལ་ཆིབས་ནས་ཕྱོགས་
བཞིར་གདོན་ཆེན་པོ་བཞི་བཏུལ་བ་སོགས་རྫུ་འཕྲུལ་མཐའ་ཡས། (པེ་ཅིན་
མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《 བོད་ཀྱི་དེབ་ཐར་དཔྱིད་ཀྱི་
རྒྱལ་མོའི་གླུ་དབྱངས་》ཀྱི་ཤོག་ངོས་༡༢༢ནས་བཤུས། །)
༄༅། །གླིང་གེ་སར་རྒྱལ་པོའི་ཤུལ་རྟེན་སྐོར།
ཕུར་ལྕོག་ངག་དབང་བྱམས་པ།
བྱམས་ཁང་རྙིང་པར། རྒྱལ་བ་ཙོ་ཁ་པ་ཆེན་པོས་ལྗགས་བཀོད་གནང་
བ་ལྟར། སྣེའུ་རྫོང་ནས་བཞེངས་པའི་རྒྱལ་བ་མ་ཕམ་པ་དགུང་ལོ་བརྒྱད་པའི་
600



ཚད་རྒྱུ་གསེར་ཟངས་ལས་གྲུབ་པ་ལོངས་སྐུའི་ཆ་ལུགས་ཅན། དེའི་ནང་རྟེན་
དུ་སངས་རྒྱས་ཀྱི་འཕེལ་གདུང་ཆེ་བ་བྱ་སྒོང་ནས་ཆུང་བ་ཡུངས་འབྲུ་ཙམ་གྱི་
བར་མ་ག་ངའི་བྲེ་ཆེན་གང་། གེ་སར་རྒྱལ་པོའི་འཁོར་གསུམ་སག་ཐགརྗེ་
བཙུན་ཙོང་ཁ་པ་ཆེན་པོའི་ན་བཟའ་ཆ་ཚང་། འཕགས་པ་ཐོགས་མེད་ཀྱི་སྐུ་
ཆོས། རྣམ་སྲས་མདུང་དམར་ཅན་གྱི་མདུང་། གཟུངས་ཆེ་སྡེ་ལྔ་ལ་སོགས་པ་
གསེར་སྦྱང་བཙོག་མས་བྲིས་པ་སོགས། ཆོས་སྐུའི་རིང་བསྲེལ་མང་དུ་བཞུགས་
པ་སྲིད་ཞིའི་དགེ་ལེགས་ཀྱི་དངོས་པོ་ཐམས་ཅད་གཅིག་ཏུ་སྤུངས་པ་འདི་ལ།
རྗེ་བདག་ཉིད་ཆེན་པོས་རབ་གནས་མཛད། ( བོད་ལྗོངས་མི་དམངས་དཔེ་
སྐྲུན་ཁང་གིས་པར་དུ་བསྐྲུན་པའི་《གྲྭ་ས་ཆེན་པོ་བཞི་དང་རྒྱུད་པ་སྟོད་སྨད་
ཆགས་ཚུལ་པད་དཀར་འཕྲེང་བ་》བྱ་བའི་ཤོག་ངོས་༣༩ནས་བཤུས། །）
༄༅། །གླིང་ཡུལ་གང་ཡིན་པའི་སྐོར། སི་ཏུ་ཆོས་ཀྱི་འབྱུང་གནས།
གླིང་གི་ཡུལ་ཞེས་བྱ་བ་འདི་ནི་སྒང་དྲུག་ལས་ཟལ་མོ་སྒང་དུ་གྲགས་པ་སྟེ།
ཆུ་བོ་ཆེན་པོ་བཞི་ལས་འབྲི་དང་ཤར་ཟླའི་ཆུ་ཀླུང་ཆེན་པོ་གཉིས་ཀྱི་བར་དུ་ཆུད་
པ། བདེ་གཤེགས་ཕག་མོ་གྲུབ་པ་དང་། ཀཿཐོག་པ་དམ་པའི་མཚན་ཅན་
དང་། གྲུབ་ཆེན་གསལ་སྟོང་ཤོ་སྒོམ་དང། གྲུབ་པའི་དབང་ཕྱུག་ཀརྨ་པཀྴི་
དང་། རྒྱལ་བའི་སྲས་པོ་སྤོམ་བྲག་པ་ལ་སོགས་པ་གྲུབ་པ་བརྙེས་པའི་རྡོ་རྗེ་སློབ་
དཔོན་མང་པོ་བསམ་བཞིན་དུ་སྲིད་པ་ཉེ་པར་བཟུང་ཞིང་། དེ་དག་ལ་སོགས་
པ་མཁས་ཤིང་གྲུབ་པའི་རྒྱལ་བའི་སྲས་པོ་མང་པོས་ཞབས་ཀྱིས་བཅགས་ཤིང་
བྱིན་གྱིས་བརླབས་པས་སྐྱེ་དགུ་རྣམས་རང་བཞིན་གྱིས་དགེ་བ་ཅན་དུ་གནས་
པའི་ཡུལ། སློབ་དཔོན་པདྨ་སཾ་བྷ་ཝ་ལ་སོགས་པའི་སྤྱན་སྔར་དམ་མནོས་པའི་
601



འབྱུང་པོ་ཆེན་པོ་དཀར་ཕྱོགས་ལ་དགའ་བ་རྣམས་ཀྱིས་ཡོངས་སུ་སྲུང་ཞིང་བདེ་
བར་གཤེགས་པའི་བསྟན་པ་གཙོ་བོར་སྒྲུབ་པ་ཉམས་ལེན་གྱི་སྒོ་ནས་ཆེས་ཤིན་
ཏུ་གསལ་པའི་ཕྱོགས། བསྔགས་པ་དུ་མས་བསྔགས་པར་འོས་པ་འདི་ཉིད་
དོ། །( སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《 སྡེ་དགེའི་
བཀའ་འགྱུར་དཀར་ཆག་》གི་ཤོག་ངོས་༢༨༤ནས་བཤུས།)
༄༅། །གླིང་སྒྲུང་གི་རྣམ་པ་དང་དེ་འཆད་ཚུལ་སོགས།
སུམ་པ་ཡེ་ཤེས་དཔལ་འབྱོར།
གེ་སར་གྱི་ལོ་རྒྱུས་ནི་དཔེར་ན་རྒྱ་ནག་གི་ཧྭ་ཤང་ཐང་སེང་བླ་མའི་རྣམ་
ཐར་དངོས་ནི་གཞན་མཆིས་ཀྱང་དེང་སང་འཇམ་དབྱངས་གོང་མ་ཆེན་མོའི་
མདུན་ས་ཚུན་ཆད་དུ་གཞན་ལོ་རྒྱུས་སྣ་ཚོགས་ཟློས་གར་བྱེད་པ་དང་། མུ་
སྟེགས་རིག་བྱེད་པའི་ གཏམ་རྒྱུད་སྣ་ཚོགས་ལྟར་དུ་གེ་སར་གྱི་སྒྲུང་ཡང་སྒྲོ་
བཏགས་སམ་སྙན་ངག་གི་ཚུལ་ལམ་གང་ལྟར་ཡང་སྣ་ཚོགས་སྨྲ་ནའང་། གེ་
སར་ནི་སྡེ་དགེའི་ས་ཆའི་གཡོན་ངོས་ཀྱི་ཁམས་སྟོད་ཀྱི་གླིང་བའི་སའི་སྐྱིད་ཉི་མ་
ཀུན་མཁྱིལ་ཞེས་པར་སྐྱེས་ཟེར། གེ་སར་གྱིས་ཕྱིས་སུ་བཅོམ་པའི་ཧོར་གུར་
སེར་ཡུ་གུར་ཧོ་ཐོན་རིགས་ཀྱི་རྒྱལ་པོའི་ཡ་རྩེ་མཁར་དམར་ནི་སྡེ་དགེའི་གཡོན་
སྟོད་དངོས་སུ་ཡོད་ཅིང་། དེང་སང་དེའི་སྡེ་ཁྲོད་ཀྱི་ཤི་ར་གྲོལ་ཚོ་བརྒྱད་ནི་མཚོ་
སྔོན་གྱི་རྒྱབ་ཏུ་ཡོད་ལ། སྡེ་དེར་གེ་སར་གྱི་སྒྲུང་བཤད་པ་དང། རྟ་རྐྱང་ཞུར་
ཞོན་པའི་མི་ལ་ཡུལ་དེའི་ལྷ་འདྲེས་འཚེ་བར་འདུག དེར་སྔར་པེ་དཀར་གནས་
པའི་བནྡྷ་ཧོར་གྱི་སྒོམ་གྲྭ་བཅོམ་སྐབས་ཀྱི་ཁང་ཤུལ་ཡང་སྣང་། གེ་སར་ནམ་
བྱུང་གི་དུས་དེས་འདྲོང་མི་ཤེས་ཀྱང་ཧ་ཅང་མི་སྔའམ་སྙམ་སྟེ། དེའི་མདའ་
602



གཞུ་སོགས་དང་ཡང་ཚ་སོགས་ཀྱི་རྒྱུད་དངོས་ཀྱང་ཁམས་སུ་ད་དུང་ཡོད་པར་
ཐོས་ལགས།
(《ནང་དོན་ཐ་སྙད་རིག་གནས་ཀྱི་གཞུང་གི་དོགས་གནས་འགའ་
ཞིག་དྲིས་པའི་ལན་ཕྱོགས་གཅིག་ཏུ་བྲིས་པ་རབ་དཀར་པ་སངས་》སྣ་རིང་
མའི་ཤོག་ས་༡༠བ་ནས་བཤུས། །)
༄༅། །གླིང་གེ་སར་དང་དེའི་འཁྲུངས་ཡུལ། སེར་བོ་ཧོར་དང་ནག་
པོ་བདུད་སོགས་ཀྱི་སྐོར།
སུམ་པ་ཡེ་ཤེས་དཔལ་འབྱོར།
ད་ལྟར་རྒྱ་བོད་ཧོར་ཡུལ་ཀུན་ཏུ་གེ་སེར་རྒྱལ་པོའི་སྒྲུང་ཞེས་སྙན་ངག་གི་
རབ་རྟོག་སོགས་ཀྱི་ལམ་ནས་དྲངས་སམ། གང་ལྟར་ཡང་མི་ཕལ་བ་ཞིག་ཡིན་
ལ་ཁད་ལ་དེ་མིན་འདྲ་སྤྲུལ་བ་སྣ་ཚོགས་བྱས་འགྲན་མང་དུ་བཤད་པ་ལ་ཡིད་
རྟོན་དཀའ་ལ། དེ་ལྟ་ན་ཡང་གེ་སར་དེ་ནི་སྤྲུལ་བ་དང་ཐ་མལ་བ་གང་ཡིན་གྱི་
ཚོད་ཚུ་རོལ་མཐོང་བ་སུས་ཀྱང་ཟིན་དཀའ་བས། [ རྗེ་དགེ་རྒྱམ་པ་དེའི་སྤྲུལ་
འདྲ་རྣང་ན་ཡོད་དོ། པདྨའི་ལུང་ན་ནི་རླུང་བྱང་ཆུབ་དེའི་བླ་མ་ཟེར་མི་སྔའི
] འདིར་ཕལ་བ་ཐུན་མོང་ལ་གྲགས་ཙམ་མངོན་ཏེ་ཞུ་ན། གེ་སར་དེ་སྐྱེས་
ཡུལ་ནི། བར་ཁམས་སྟོང་མས་ནས་ཡར་ལ་རྨ་ཆུ་རྫ་ཆུ་འབྲི་ཆུ་གསུམ་ཡོད་པའི་
ནང་ནས། བར་བ་རྫ་ཆུ་ལ་སྐྱིའི་གཞུང་དང་ཚུ་ལུང་བའི་ཆུ་གཉིས་དང་གསུམ་
འདུས་ཀྱི་མདོ་ཡིན་ཞིང་། དེ་ནི་སྡེ་དགེའི་ཕོ་བྲང་གི་གཡོན་དངོས་ཀྱི་སྡེ་དགེའི་
སའི་ཆར་གཏོགས་ལ། དེ་སྐྱེས་ས་དངོས་ནི་ཕུ་ན་མཚོ་ཆུང་མེ་ལོང་འདྲ་བ་དང་
མདོ་ན་ཆུ་གཉིས་འདུས་པ་དང་བྲག་རི་ཆུང་ངུར་ཟུར་བཞི་བ་ཡོད་པའི་བར་དུ་
སྤང་ཐང་གདན་བཏང་མཚུངས་ཡོད་དེ། དེ་ན་ལྗོན་པ་ཆིག་སྐྱེས་དང་དེའི་ཕ་
603



མའི་རེ་སྦྲ་ཕུབས་ཤུལ་གྱི་བྲག་ལེབ་ཡོད་ཅིང་གནས་དེ་ལ་སྐྱིད་ཉི་མ་ཀུན་འཁྱིལ་
ཟེར་སྐད། གནས་དེའི་སྟོད་དུ་ཁང་ཆེན་ལུང་བའི་ཆུ་དང་ཡག་ཉེའི་ཆུང་དང་
རྫ་ཆུ་གསུམ་འདུས་མདོར་སྟག་རིའི་མདུན་ན་རི་ཆུང་སྙིང་འདྲ་བ་དང་། དེའི་
གཤམ་གྱི་རྫ་རི་ཆེན་པོའི་ཕུ་ན་གོམ་པར་ཚ་ཞེས་པའི་གཞི་གཉན་པོ་ཡོད་པའི་རྫ་
པོའི་མདུན་དུ་གེ་སར་གྱི་ཕུ་ནུ་སུམ་ཅུའི་རྡོ་སྤུངས་སུམ་ཅུ་ཡོད་ཟེར་རོ། གེ་སར་
གྱི་རུས་ནི། བར་ཁམས་ཀྱི་སྡེ་དགེའི་ཡུལ་ན་ཡོད་པའི་གླིང་བ་དང་འདན་སྡེ་
ཆེན་གྱི་ནང་གི་གླིང་བའི་སྡེ་གཅིག་ཡིན། དེང་སེང་གླིང་བ་སྡེ་དགེའི་མངའ་
འོག་མིན་ལ་འདན་ཡིན་ནོ། །དེ་ལ་གེ་སར་ནི། ཕ་སིང་རློམ་དང་མ་འགག་
རུས་ཀྱི་བུར་སྐྱེས་ལ། དེ་ཡང་ལ་ལས་སྔར་གླིང་བ་དང་འདན་གྱི་སྡེ་ནི་ཆོམ་པོས་
ཡང་ཡང་བཅོམ་ཚེ་ཡུལ་མི་རྣམས་ཀྱིས་རང་ཡུལ་གྱི་རི་གཉན་ཞིག་གི་གཞི་
བདག་ལ་བསང་མཆོད་རྒྱུན་དུ་ཕུལ་ཏེ་འཕྲིན་ལས་བཅོལ་བས་གཞི་བདག་
དེའམ་དེའི་སྤྲུལ་བ་ཞིག་གེ་སར་དུ་སྐྱེས་ཏེ། དེ་འདྲ་སྲིད་པ་ནི་དཔེར་ན་ད་ལྟར་
ཡང་མདོང་ནག་གི་ཡུལ་གྱི་རི་གཉན་ཞིག་ལ་རྒྱུན་དུ་སྡོད་པའི་འབྲོག་པ་ཞིག་གི་
བུད་མེད་ལ་གནས་དེའི་གཞི་བདག་གི་བུ་སྐྱེས་པའི་ཚ་བོ་འཇམ་དབྱངས་རབ་
འབྱམས་པ་ཞེས་པ་སྐྱ་སེར་བདག་གིས་མཐོང་བ་ལྟར་རོ། །དེ་ནས་གེ་སར་
སྐྱེས་ནས་མི་རིང་བར་ཁོ་རང་གི་ཨ་ཁུ་ཁྲོ་ཐུང་གིས་རྨ་ཆུའི་མགོའི་མཚོ་སྐུ་རངས་
སྔོ་རངས་( དུག་མཚོ་)དང་ཉེ་བའི་ལྷ་ལུང་གཡུ་མདོར་བསྐྲད་པ་དེར་གཞི་
བཟུང་ནས་བསྡད་དེ་དཔའ་རྩལ་ཅན་དུ་གྱུར། ཡུལ་དེར་གེ་སར་གྱི་མཛོ་
( མཛོ་ཁྲ་སྟེང་ཞེས་པ་)འདོག་ས་ཟེར་པའི་རི་ཆུང་དེ་དང་མི་རིང་བར་ཧོར་
དམག་གིས་སྒར་གདབས་ཟེར་བའི་ཐང་ཆེ [ ཨབ་ཕྱི་དུག་ཐང་ཞེས་པའི ] །
པོ་ཞིག་འདུག་ཅེས་རྒྱལ་དབང་ལྔ་བའི་རྣམ་ཐར་ཀར ༡བར་ཡང་གསུངས་སོ། །
604



གེ་སར་དེ་ནི་མི་སྟོབས་རྩལ་ཆེ་ལ་བློ་རྒོད་པ་ཞིག་ཡིན་འདུག ཆུང་མ་མེ་བཟའ་
འབུམ་སྐྱིད་དང་གླིང་སྐྱ་ལིའི་བུ་མོ་འབྲུག་མོ་སྐྱིད་ཟེར་བ་ཆེན་ཆུན་གཉིས་
བླངས། གེ་སར་གྱི་གློ་རྟ་ལ་རྐྱང་རྒོད་གཡེར་བ་ཟེར། གེ་སར་དེས་ཕྱིས་སུ་
བཏུལ་བའི་བདུད་དུ་གྲགས་པ་ནི་ལྷ་སའི་བྱང་ངོས་ཀྱི་གནམ་མཚོ་ཕྱུག་མོའི་
ཕྱོགས་སུ་ཡོད་པའི་གྲེ་བ་ནག་ཚང་གི་སའི་ཆར་གཏོགས་གུ་རུ་དང་མོན་ར་ཞེས་
པའི་ས་མཚམས་སུ་སྐྱེས་པའི་མི་དཔའ་བོ་སྟོབས་རྩལ་ཆེ་བ་ཞིག་ཡིན་ལ། དེ་
སྐྱེས་ཡུལ་གྱི་ནག་ཚང་པ་ལ་བདུད་ཀྱི་རུ་སྡེ་ཟེར། མི་དེ་ལྷ་སའི་ལྷོ་ངོས་ཀྱི་ཀོང་
པོའི་ཕྱོགས་སུ་ཕྱིན་པ་ན། ཡུལ་དེ་ན་ཆུ་མགོ་ཞིག་ཡོད་པའི་ཆུ་ལ་དུག་ཆུའམ་
འཐོམ་ཆུ་ཞེས་པ་སུས་འཐུང་ཡང་སྨོས་མ་སྨྱོ་སུ་འགྱུར་བ་ཞིག་ཡོད་པའི་ཆུ་དེ་
དང་ཉེ་བའི་མི་ཕྱུགས་ཐམས་ཅད་ར་རོ་ཡོད་སྐད། མི་དེས་ཆུ་དེ་འཐུང་བ་དང་
ཡུལ་དེར་བདུད་ཀྱི་བླ་རི་ཧ་ཤང་རྩེ་དགུ་ཟེར་བ་ཡོད་པའི་དབུས་སུ་མཚོ་ཆུང་
གསུམ་ཡོད་པའི་ཆུ་རྒྱུན་ནམ་ཞིག་འདུས་པ་ན་བདུད་སྐྱེས་ཞེས་གྲགས་ལྟར་དུ་
མི་དེས་དུག་ཆུ་འཐུང་ཞིང་མཚོ་གསུམ ( རྨ་མཚོ་དམེ་མཚོ་སོགས་སོ ） གྱི་
ཆུ་རྒྱུན་དེ་དུས་འདུས་ནས་མི་དེ་མི་ཡུལ་གྱི་བདུད་དུ་གྱུར་རམ་སྙམ། དེ་ནས་
དེ་ ལྷ་ས་བྱང་ཤར ） འདམ་དུ་ཕྱིན་པས་ཤ་བའི་རྭ་དང་རུས་པས་མཁར་
བརྩེགས་པའི་བདུད་མཁར་ ཤ་རྭ་གནམ་རྫོང་ཞེས་པར་བསྡད་དེ་ཇག་བྱེད།
བར་སྐབས་ཤིག་ཇག་བྱེད་ཞོར་ལ་གླིང་བའི་ཡུལ་དུ་འོང་ནས་གེ་སར་རི་དྭགས་
བཤོར་བའམ་ཇག་བྱེད་པར་ཡུལ་གཞན་དུ་ཕྱིན་སྐབས་ཤིག་དང་ཐུག་ནས་གེ་
སར་གྱི་བུད་མེད་མེ་བཟའ་འབུམ་སྐྱིད་དང་ནང་མི་ཕྱིར་སྔོན་ཅན་གཉིས་སོགས་
འཕྲོག་ནས་སོང་། གེ་སར་རང་ཡུལ་དུ་ཐོན་ཏེ་གཏམ་དེ་ཐོས་ནས་ཇག་བྱེད་
བཞིན་དུ་བདུད་ཀྱི་ཡུལ་གྱི་གཤེད ( བཤེག ） ཆུ་ཁམས་པ་བརྒལ་ཏེ་ཕྱིན་
605



ནས། བདུད་དེ་ཇག་ལ་སོང་ཤུལ་དུ་སླེབས་ཚེ་མེ་བཟའ་འབུམ་སྐྱིད་དང་ཐུག་
ནས་མེ་ བཟས་ གེ་ སར་ ས་དོང་ཞིག་ ཏུ་ སྔོས་ཏེ་བདུད་ འགུམ་ ཐབས་ སྨྲས།
བདུད་རང་ཡུལ་དུ་སླེབས་ནས་མཚན་མོ་གཉིད་ལོག་པའི་ཕྱི་ཉིན་ཉི་མ་རྩེ་ཤར་
དུ་བལྟས་པས་བདུད་ཀྱི་སྣ་ཁུང་ནས་སྦྲུལ་དཀར་ནག་གི་རྣམ་པ་གཉིས་བྱུང་
ནས་གདོང་ངོས་སུ་འཐབ་སྟེ། སྦྲུལ་ནག་བདུད་ཀྱི་བླའམ་ལྷན་སྐྱེས་འདྲེ་དེ་
འབྲལ་བར་ཁྱིལ་ཚེ་གེ་སར་ གྱིས་མདའ་འཕངས་ཏེ་ （ རྨ་མཚོ་དམེ་མཚོ་
སོགས་སམ ） སྦྲུལ་འདྲ་བ་དང་བདུད་དུས་གཅིག་ལ་བསད་ནས། གེ་སར་
ལོ་དགུའི་བར་དུ་མེ་བཟའ་དང་ལྷན་དུ་བདུད་ཡུལ་དུ་བསྡད་ཟེར། བར་
དུས ] དེར་ཧོར་རྒྱལ་གུར་དཀར་གུར་ནག་གུར་སེར་གསུམ་གྱི་ཇག་དམག་
གླིང་བའི་ཡུལ་དུ་ཕྱིན་ནས་གེ་སར་གྱི་མེས་པོ་བརྒྱད་ཅུ་ཞལ་དཀར་དང་གླིང་གི་
ཕུ་ནུ་སུམ་ཅུ་སོགས་བཀུམ་སྟེ། ཨ་ཁུ་ཁྲ་རྒན་དང་འབྲུག་མོ་སོགས་ཁྱེར་ནས་
འོངས་ཏེ་འབྲུག་མོ་སྐྱིད་གུར་དཀར་རྒྱལ་པོའི་བཙུན་མོར་བླངས་སོ། དེ་ལ་ཧོར་
ཡུལ་ནི་གླིང་བ་དང་ཧ་ཅང་ཐག་མི་རིང་སྟེ། དེ་ཡང་འབྲུ་ཆུའི་རབ་བདུན་གྱི་
གཡོན་ངོས་ཀྱི་ཆུ་དམར་སྟོད་ཀྱི་ཨ་ཆེན་ལུང་བའི་ཕུའི་གངས་ཆགས་དཀར་པོ་
ཞེས་པའི་གངས་རིའི་སྨད་དུ་རྫ་རི་ཆེན་པོ་ཞིག་ཡོད་པའི་འདབས་སུ་ཧོར་གུར་
དཀར་རྒྱལ་པོའི་ཡ་རྩེ་མཁར་དམར་ཡོད་ཅིང་། ད་ལྟ་ཡང་མཁར་ཤུལ་གྱི་རྩིག་
པ་ཞིག་ལ་སྔར་གེ་སར་གྱིས་ལྕགས་ཐག་གཟར་ནས་བབས་པའི་ལྕགས་ཐག་
དུམ་བུ་ ( བཙའ ） དམར་པོའང་སྣང་ཟེར། རྫ་རི་དེའི་རི་སུལ་འགའ་ཞིག་
ན་སྔར་ཧོར་དམག་བསད་པའི་གྲི་འདྲེ་ཡིན་ཟེར་བའི་མི་མིན་གྱི་ཆོ་འཕྲུལ་ལྟ་བུ་
ཡོད་པས་ད་ལྟ་ཡང་མཚན་མོ་མི་ཕལ་བ་སུ་ཡང་འགྲོ་མི་ནུས་ཟེར་བའི་གཏམ་
མཐོང་ཐོས་ཀྱི་མི་ལས་ཐོས། བདུད་ཡུལ་ནས་གེ་སར་རང་ཡུལ་དུ་ལོག་ཚེ་ཧོར་
606



དམག་གིས་གླིང་བཅོམ་པའི་གཏམ་མཐོང་ཐོས་ལ་བརྟེན་ནས་གེ་སར་གྱིས་གླིང་
བའི་དམག་དཔུང་ཆེན་པོ་ཁྲིད་དེ་ཡ་ཙེ་མཁར་དམར་དུ་ཕྱིན་ནས་གེ་སར་གྱིས་
ལྕགས་ཐག་གཟར་ཏེ་མཁར་ནང་དུ་བབས་ནས་སྒོ་ཕྱེས་ཏེ་དམག་འཚང་ནས་
ཧོར་རྒྱལ་དང་དམག་མང་པོ་བསད་སྐབས་སུ་ཧོར་དམག་ལས་དཔའ་རྩལ་ཅན་
ཡ་བ་སྐྱ་བདུན་འཁོར་བཅས་སོགས་ཤོར་ཟེར། གེ་སར་གྱིས་ཨ་ཁུ་ཁྲ་རྒན་དང་
འབྲུག་མོ་ཁྲིད་ནས་རང་ཡུལ་དུ་ལོག ། ཕྱིས་གེ་སར་འདམ་གྱི་ཡུལ་དུ་ཕྱིན་
སྐབས་ཤིག་ཏུ། འདན་གྱི་ཁྱིས་དེད་པས་རྟ་བཀྲོགས་ནས་འཕངས་སྟེ་དུས་
ལས་འདས་སྐད། དེ་ནས་བཟུང་སྟེ་འདན་མས་གེ་སར་གྱི་སྟོང་མཇལ་དགོས་
བྱུང་ལ། དེ་ལ་ལོ་རེ་བཞིན་གླིང་བ་ལ་ཁྲལ་ལྟ་བུ་རེ་སྟེར་བ་དང་། ཡང་འདན་
གྱི་སའི་ཆ་ན་ཡོད་པའི [ ཐང་ཆུང་བུ ） ལྷ་ཁང་ཞེས་པར་རྡོ་སྤུངས་ཆེན་པོ་
ཞིག་ཡོད་པ་ལ་ད་ལྟའི་བར་དུ་ལྡན་མས་རྡོ་རེ་ལ་མ་ཎི་རེ་བྲིས་པ་སྟོང་ལོ་རེ་
བཞིན་བསྣན་ན་ཡུལ་དེར་བཀྲ་ཤིས་ཟེར། དེའི་རྒྱུ་མཚན་གྱིས་ཡུལ་དེ་རུ་གེ་
སར་གྱི་སྟོང་མཇལ་བ་ལ་ཚར་རྒྱུ་མེད། ལྡན་མའི་རྒྱུ་ཆས་ལ་འཛད་རྒྱུ་མེད་ཟེར་
བའི་དཔེ་འཐེན་ནོ། །དེ་དུས་ཀྱི་གླིང་འདན་དང་བདུད་ཡུལ་གྱི་མི་དང་ཧོར་མི་
རྣམས་ལ་ཐུན་མོང་གི་སྤྱི་རྒྱལ་ཆེན་པོ་དང་སྤྱི་ཁྲིམས་དམ་པོ་མེད་པས་རང་རང་
གང་དྲན་བྱེད་པ་དང་། དེ་དུས་ཀྱི་མི་དེ་རྣམས་རང་བཞིན་དྲངས་ཞིང་དཔལ་
རྩལ་ཆེ་བའི་ང་རྒྱལ་གྱིས་ཕན་ཚུན་ཇག་བྱེད་རེས་ཀྱིས་འཁྲུག་པ་བསླང་རེས་
བྱས་པ་ཡིན་པ་འདྲ། སྔར་སྨོས་ཨ་ཆེན་གངས་ཆགས་དཀར་པོ་དང་རྫ་རིའི་
གཤམ་གྱི་ཡ་རྩེ་མཁར་དམར་གྱི་ཤུལ་དང་ཉེ་བར་གུར་དཀར་རྒྱལ་པོའི་སྡེ་ལྷག་
དང་ཡ་བ་སྐྱ་བདུན་སོགས་ཀྱི་མི་རྒྱུད་ཡོད་ལ། དེ་དག་གི་རེ་སྦྲའི་ནང་གི་ཕུགས་
སུ་ཀ་བ་ཕྲ་མོ་ཞིག་གི་རྩེར་ཤིང་འཕྲེད་ཆུང་བ་ཅན་བཙུགས་པ་ནི་སྔར་གེ་སར་
607
འ•



གྱིས་ཧོར་བཅོམས་ཏེ་རྒྱལ་ནས་རེ་སྦྲ་ལ་གཡག་སྒ་བསྟད་པའི་དོད་ཟེར། ཡང་
མཚོ་སྔོན་གྱི་བྱང་ངོས་ཞག་ལམ་བདུན་བརྒྱད་ཀྱི་ས་ན། བཱ་སྟོང་དང་ཐུག་ཤའི་
ཆུ་ནས་བཟུང་སྟེ་རྒྱའི་སུ་གྲུ་མཁར་གྱི་ཚུན་བར་ལ་ཧོར་གུར་སེར་གྱི་རུ་སྡེའི་རྒྱུད་
པའམ་ཤ་ར་ཡུ་གུར་ཟེར་བའི་སྡེ་ཚོ་བརྒྱད་སྐད་ཧུའོ་ཐོན་དང་འདྲ་སེ་ཆ་ལུགས་
རྒྱ་བོད་ཧོར་སོགས་གང་ལའང་ཅུང་ཟད་མི་འདྲ་བ་སྣང་། དེ་ལ་འབན་དྷ་ཧོར་
ཟེར། སྡེ་དེའི་རེ་སྦྲའི་རྐེད་ན་རེ་ནག་བྱང་གཅིག་འཕྲེད་དུ་འཇོག་སྲོལ་ཡོད་པ་
ནི་སྔར་གེ་སར་གྱིས་ཧོར་བཅོམས་སྐབས་སྦྲ་རལ་གྱིས་བཅད་པའི་རྟགས་ཟེར།
ཨ་ཆེན་གྱི་གཞུང་དང་མཚོ་སྔོན་སྟོད་ཀྱི་ཧོར་གཉིས་ཀ་ན་སྔར་གླིང་བ་དང་
འཐབ་ནས་བསད་པའི་གྲེ་འདྲེ་པེ་དཀར་པོ་སེར་རྒྱལ་པོ་སོགས་ཀྱི་འཁོར་དང་
དེའི་རྒྱུད་པ་ལྷ་འདྲེས་སུ་སྐྱེས་པ་ད་ལྟར་ཡང་མངོན་སུམ་ལྟར་རྒྱུ་ཞིང་། ཡུལ་དེ་
དག་ཏུ་གེ་སར་གྱི་སྒྲུང་བཤད་པ་དང་རྟ་རྐྱང་ཞུར་ཞོན་ནས་སོང་ན་ལྷ་འདྲེས་
འཚེ་བར་འདུག་གོ། ད་ལྟར་ཁམས་ཆབ་མདོ་སོགས་ན་གླིང་བའི་ཕུ་ནུ་སུམ་ཅུ་
སོགས་ལས་འགའ་ཞིག་གཞི་བདག་ལྟ་བུར་སྐྱེས་པ་ལུས་ཁོག་ལ་ཞུགས་ནས་
ལུང་སྟོན་བྱེད་ཟེར། དེ་བཞིན་དུ་ཡུ་གུར་གྱི་ཡུལ་སོགས་ནའང་གུར་རྒྱལ་དང་
དཔའ་བོ་སོགས་ཀྱིས་ལ་ལ་ལྷ་འདྲེར་སྐྱེས་པ་ལྷ་བ་ལ་བབ་པ་འདུག་གོ། གེ་སར་
སྐྱེས་པ་ཧ་ཅང་མི་སྔ་སྙམ་སྟེ། ཆབ་མདོའི་ལྷོ་གཡུ་ཕུགས་ཀྱི་ལྷ་ཁང་ན་གེ་སར་
གྱི་ཡུལ་ཤེར་ཕྱིན་པོ་ཏི་གཉིས་རེ་ཁལ་རེ་ལོངས་པ་ཆེན་པོ་ཞིག་ཡོད་པ་དང་། གེ་
སར་དང་ཨ་མེས་དང་ཕུ་ནུ་སུམ་ཅུའི་རལ་གྲི་ད་ལྟའི་རལ་གྲི་ལས་ཅུང་ཟད་ཆེ་
ཙམ་ཡོད་པ་མཐོང་བའི་མི་ལས་ཁོ་བོས་ཐོས། གཞན་དབུས་གཙང་གི་ལྷ་ཁང་
འགའ་ཞིག་ནའང་གེ་སར་གྱི་ཞྭ་དང་མདའ་སོགས་སྣང་ཟེར། གང་ཞུས་དེ་
དག་སྡེ་དགེའི་རྒན་པོ་དག་གི་ངག་ལས་ཐོས་པས་ལ་ལ་མ་ངེས་ཀྱང་ཕལ་ཆེར་
608



མཐུན་པར་འདུག་ལགས་ཞེས་ཞུས་པའོ། །(《ནང་དོན་ཐ་སྙད་རིག་གནས་
ཀྱི་གཞུང་གི་དོགས་གནས་འགའ་ཞིག་དྲིས་ང་འི་ལན་ཕྱོགས་གཅིག་ཏུ་བྲིས་པ་
རབ་དཀར་པ་སངས》སྣ་རིང་མའི་ཤོག་གྲངས་ ༡༣ - ༡༦ནས་བཤུས། །)
སྐོར། །
༄༅། །གླིང་གེ་སར་བྱུང་བའི་དུས་དང་གང་གི་རྣམ་སྤྲུལ་ཡིན་པའི་
ཀ་ཐོག་རིག་འཛིན་ཚེ་དབང་ནོར་བུ།
གླིང་གེ་སར་དུ་གྲགས་པ་ཡང་གནམ་ལྡེ་འོད་སྲུང་ནས་འདི་ཡབ་སྲས་ཀྱི་
རིང་ལ་བྱུང་བར་མངོན་ནོ། རླུང་གི་< རླངས་ཀྱི > ཨ་མེ < མེས > བྱང་ཆུབ་
འདྲེ་བཀོལ་གྱི་སྦྱིན་བདག་གེ་སར་གྱིས་བྱས་ཤིང་། བྱང་ཆུབ་འདྲེ་བཀོལ་རང་
ཉིད་གུ་རུ་པདྨའི་སྤྲུལ་བ་དང་། གེ་སར་ཁྲི་སྲོང་ལྡེའུ་བཙན་གྱི་སྤྲུལ་བར་ཁས་
བླངས་ཤིང་། གེ་སར་ལོ་གྱ་བརྒྱད་ཐུབ་པའི་ལུང་བསྟན་མཛད་ཚུལ་རླངས་ཀྱི་
པོ་ཏི་བསེ་རུར་ཡོད་པས་གེ་སར་ནམ་བྱུང་གི་དུས་དེས་ཤེས་པས་དེ་ལས་དུས་སྔ་
བ་དང་ཕྱི་བར་མ་སེམས་ཤིག རྙིང་མ་ཁ་ཅིག་གིས་གེ་སར་མངའ་བདག་སྤྲུལ་
བར་འདོད་པ་རླངས་ཀྱི་ཚིག་རིས་དང་མཐུན་རུང་བདག་གི་རྩ་བའི་བླ་མས་གེ་
སར་སྐྱེས་བུ་རྡོ་རྗེ་ལེགས་པའི་རྣམ་འཕྲུལ་དུ་གསུང་བ་དོན་ལ་གནས་པར་ངེས་
ཤིང་། དེ་བོད་ཁམས་བདེ་བའི་ཕྱིར་མངའ་བདག་ཁྲི་སྲོང་གི་བཀའ་ལུང་ངམ་
སྨོན་ལམ་གྱི་མཐུས་རྡོར་ལེགས་ཀྱིས་མི་ཡི་སྲིད་པ་བཟུང་བར་བྱས་ན་འགལ་བ་
ཅན་ཡང་མ་ཡིན་ནོ། །( བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་
པར་དུ་བསྐྲུན་པའི《བོད་ཀྱི་ལོ་རྒྱུས་དེབ་ཐེར་ཁག་ལྔ》ལས་《རྒྱལ་བའི་བསྟན་
པ་རིན་པོ་ཆེ་བྱང་ཕྱོགས་སུ་འབྱུང་བའི་རྩ་ལག་བོད་རྗེ་ལྷ་བཙན་པོའི་གདུང་
རབས་ཚིག་ཉུང་དོན་གསལ་ཡིད་ཀྱི་མེ་ལོང》ཟེར་བའི་ ཤོག་ངོས༦༩ནས་
609



བཤུས།)
༄༅། །སེར་བོ་ཧོར་གྱི་སྐོར། ཐུའུ་བཀྭན་བློ་བཟང་ཆོས་ཀྱི་ཉི་མ།
མཁན་པོ་སུམ་ཅུ་བ་མཁྱེན་རབ་དབང་ཕྱུག་ངག་དབང་དགེ་ལེགས་རྒྱ་
མཚོ་ནི། བདེ་དགུ་ཆེ་བ་དཔལ་ལྡན་རྒྱ་མཚོའི་སྐུ་སྐྱེ་གསུམ་པ་ཡིན་ཞིང་།
འཁྲུངས་ཡུལ་གྱི་མིང་ནི་ཤར་ཡུ་གུར་དུ་གྲགས་ལ། དེ་ནི་གེ་སར་གྱི་ལོ་རྒྱུས་སུ།
ཧོར་གུར་སེར་ཞེས་འབྱུང་བ་དེ་ཡིན་ཞིང་རྒྱལ་པོ་སྐུ་ལྔ་བོད་དུ་བྱོན་པའི་ལོ་རྒྱུས་
སུ། བྷ་ཏ་ཧོར་གྱི་སྒོམ་གྲྭ་བཅོམ། ཟེར་བའི་ཧོར་གྱི་ཡུལ་ཡང་འདི་ཉིད་ཡིན་
ཞེས་མང་པོ་ཞིག་གིས་གླེང་བ་བདེན་པ་འདྲ་སྟེ། སོག་སྐད་ལ་ཤ་ར་ཨུར་གེ་ཞེས་
པ་གུར་སེར་བོ་ཟེར་བ་ཡིན་པས་ཨུར་གེ་སྒྲ་ལོག་པས་ཡུ་གུར་ཞེས་བོས་སམ་སྙམ་
ཞིང་། བྷ་ཏ་རུ་བ་ཟེར་བའི་ཕ་ཚོ་གཅིག་དང་། སྒོམ་གྲྭའི་ཤུལ་ཡིན་ཟེར་བའི་
གྱང་རོ་འགའ་ཞིག་ད་དུང་ཡང་སྟོན་རྒྱུ་འདུག་ལ། རྒྱལ་པོའི་རིགས་ཀྱི་དཀོར་
བདག་གདུག་པ་ཅན་མང་ཞིང་། དེ་རྣམས་མཆོད་ལུགས་ཀྱང་རྒྱལ་གསོལ་དང་
དབྱིབས་འདྲ་བར་སྣང་ངོ། །( མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་
བསྐྲུན་པའི་ ཆོས་སྡེ་ཆེན་པོ་དགོན་ལུང་བྱམས་པ་གླིང་གི་དཀར་ཆག》གི་ཤོག་
ངོས་༡༠༧ནས་བཤུས། )
༄༅། །གླིང་རྗེ་གེ་སར་དང་པཎ་ཆེན་སྨིཾ་ཏི་གཉིས་དུས་མཉམ་ཡིན་
པའི་སྐོར།
པཎ་ཆེན་བློ་བཟང་དཔལ་ལྡན་ཡེ་ཤེས།
རྒྱལ་བ་ཙོང་ཁ་པ་ཆེན་པོ་སྐུ་མ་བལྟམས་གོང་དང་ཞལ་བཞུགས་པའི་
དུས་དང་མྱ་ངན་ལས་འདས་པའི་ཕྱི་ནས་ཏེ་ལན་བདུན་གྱི་བར་དུ་གངྒའི་ནང་
6 1()



ནས་རང་བྱུང་དུ་བྱོན་པའི་རྒྱ་གར་གྱི་ལི་རིགས་འདྲ་བ་ངོ་མཚར་ཤིན་ཏུ་ཆེ་བ་
ཡོང་བར་གནང་སྟེ། དེ་དག་ལས་རིང་བསྲེལ་ཅན་གཅིག་རྡོ་རྗེ་འཆང་ལྕང་སྐྱ་
རིན་པོ་ཆེའི་ཐུགས་དམ་རྟེན་དུ་ཡོད་ཚོད་ལས་ཧ་ཅང་ངེས་པོ་མེད། སྨྲ་ཏིའི་
ཕྱག་ཚ་པར་ཡུལ་བྱང་ངམ་རིང་གི་ས་ཆར་གཅིག་དང་རྟ་ནག་རྒྱང་མཁར་ཕྱུག་
པོར་གཅིགཤངས་ཆུམས་ཀྱི་ཡུལ་ དུ་ གཅིག་རྣམས་ཡོངས་གྲགས་ཡིན་ཅིང་།
ཁམས་སུ་ཕེབས་ནས་འགྲོ་དོན་མཛད་སྐབས་གླིང་རྗེ་གེ་སར་གྱིས་བདུད་ཧོར་
ལྗང་གསུམ་བཅོམ་ཞིང། རྒྱ་དང་གཡུལ་མ་འཁྲུགས་ཀྱི་བར་དེར་པཎ་ཆེན་གྱི་
དགོན་པར་གཟུག་པའི་དད་བླངས་མཛད་སྐབས་སྔར་གྱི་ཧོར་གྱི་བུ་བསད་པས་
མནའ་ཟོས་པའི་འབྲས་བུར་རྒྱལ་པོ་རྩིག་ང་འི་སྟེང་ནས་ལྷུང་སྟེ་དབུ་ཆག་པར་
པཎ་ཆེན་སྤྱི་ཏིའི་ཚ་ཚའི་ལྷག་གི་འཇིམ་པ་བླངས་ཏེ་སྡེམ་བྱས་པས་དབུ་འཕྲལ་
ལ་གསོས་ང་འི་ལོ་རྒྱུས་འདུག་པས་དེར་དཔགས་ན་ཁམས་སུ་ཡང་ཚ་ཚ་མང་དུ་
ཡོད་ཚོད་འདུག( 《 མདོ་སྔགས་ཀྱི་གནད་རྣམས་ལ་དྲི་བ་ཞུས་པའི་ལན་རྣམས་
ཆབས་ཅིག་ ཏུ་ བསྡེགས་ ང་ བཞུགས་ སོ》 ( སྣ་ རིང་ མ)ཞེས་ པའི་ ཤོག་
གྲངས༥བ་ནསབཤུས། །)
༄༅། །གླིང་གེ་སར་རྒྱལ་པོའི་དྲན་རྟེན་ལྷ་ཁང་གི་སྐོར།
དགའ་བཞི་བསྟན་འཛིན་དཔལ་འབྱོར།
ལྷ་ལྡན་རྡོ་རིང་གི་གཟིམ་ཆུང་དཀྱིལ་དང་ཤར། གསོལ་ཐབ། གཉེར་
ཚང་བཅས་བར་ཐོག་ནས་ཁང་མིག་བཞི་དང་། འོག་ནས་ཤོད་མཛོད་ཁང་
མིག་གསུ་བཞི་ཙམ་ཞིག་སྡེ་སྲིད་སྟག་རྩེ་ཞབས་དྲུང་བཞུགས་དུས་ནས་ཡོད་པ་
ལས། .………རྡོ་རིང་ནུབ་བརྒྱུད་སྐུ་འབྲེལ་རྒྱུད་པ་རྒྱུན་བསྐངས་པ་ཚོགས་ཡུལ་
61]



དང་། ཆང་ཚང་ལྷོ་བྱང་སོགས་བསམ་ཁང་སྐོར་བཅས་ཀྱི་ཐོག་གཟིམ་ཆུང་
བཀྲིས་མངོན་དགའ་དང་། བདེ་བ་ཅན། རིག་གནས་ཀུན་འདུས། སློབ་གྲྭ་
ཁང་། ཉི་འོད་མདོ་སྦུག གེ་སར་ལྷ་ཁང་སོགས་གསུམ་ཐོག་སྟེང་མའི་ཁང་
ཁུངས་ཡོངས་རྫོགས་སོགས་གོང་གསལ་ཚང་མ་མི་རྗེ་བཀའ་དྲིན་ཅན་དར་ཧན་
གུང་པཎྜི་ཏའི་སྐུ་ཐོག་དང་། ཁོ་བོ་རང་གི་དུས་ས་རྡོ་ཤིང་ཆ། བཟོ་རིགས་སྐུལ་
བཞིན་རྒྱ་བསྐྱེད་བྱས། (སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་
པའི《རྡོ་རིང་པཎྜི་ ཏའི་རྣམ་ཐར》(སྨད་ཆ) གྱི་ཤོག་ངོས ༡༠༧ ༡ནས་
བཤུས། །) .
༄༅། །གླིང་གེ་སར་གྱི་ཐང་གའི་སྐོར།
དགའ་བཞི་བསྟན་འཛིན་དཔལ་འབྱོར།
བཀའ་ཤག་མགྲོན་གཉེར་ཡར་ཀླུང་ཁེ་སྨད་རབ་བརྟན་གླིང་པས་རྒྱ་
ལུགས་གེ་སར་གཙོ་འཁོར་གྱི་བྲིས་ཐང་གསར་བསྐྲུན་མཛད་པར་གནས་ཡིག་
དང་། འདོད་གསོལ་སྨོན་ཚིགས་གསར་རྩོམ་བྱེད་དགོས་གསུངས་དོན་བཞིན་
བཀོད་པ་ཤོ་ལོ་ཀ་བཅུ་དྲུག་བརྩམས། ( སི་ཁྲོན་མི་རིགས་དཔེ་སྐྲུན་ཁང་གིས་
པར་དུ་བསྐྲུན་པའི《རྡོ་རིང་པཎྜི་ཏའི་རྣམ་ཐར》གྱི་ཤོག་ངོས ༡༠༨༦ནས་
བཤུས། །）
༄༅། །གླིང་གེ་སར་གྱི་གདུང་རྒྱུད་སྐོར། མཁན་ཆེན་མཁྱེན་བརྩེ།
ཆེ་གཉན་བཙུན་གསུམ་འཛོམ་པ་རྒྱལ་པོའི་རྒྱུད་པ། མཐུ་རྩལ་ནུས་
612



པར་ལྡན་པ་སྔགས་པའི་རྒྱུད་པ། དཔལ་རྩལ་གདོང་ངར་དང་ལྡན་པ་གེ་སར་
གྱི་རྒྱུད་པ་ཞེས་ཡོན་ཏན་གྱི་ལྡོག་པས་གསུམ་དུ་ཕྱེ་བ་ཚང་བ་ཞིག་རིམ་བཞིན་
བྱོན། །
(མཁན་ཆེན་མཁྱེན་བརྩེའི་རང་རྣམ་སྣ་རིང་མའི་ཤོག་གྲགས༥བ་ནས་
བཤུས། ）
༄༅། །གླིང་རྗེ་གེ་སར་དང་འབྲེལ་བའི་ས་མིང་སྐོར།
དབལ་མང་པཎྜི་ཏ།
གནའ་དུས་གེ་སར་རྒྱལ་ པོས་བསང་བཏང་བའི་ དབང་ གིས་བསང་
གཞུང་དུ་མིང་ཆགས་པར་གྲགས་ཤིང་བཀའ་གདམས་གླེགས་བམ་སོགས་ལས་
སྤང་སེར་པོ་གསེར་གྱི་མཎྜལ་ཞེས་གསལ་བར་བསྟན་པའི་བསང་གཞུང་ལ་ལུང་
ཆེན་དང་ལུང་ཕྲན་གྱི་ཡན་ལག་ཆེས་མང་བའི་ནང་ཚན་རྒན་གྱ་སྨད་ཀྱི་ཆ་རྡོ་
གེར་དང་ཉེ་བ་རྟིང་རིང་ལྷས་ཁྲ་དིང་ཟེར་བར་སྐུ( བཞད་རྒན་ཚང) བལྟམས་
པ་ཡིན་ལ། རུས་ནི་ལྡོང་ཤུལ་ཆེན་བཅོ་བརྒྱད་ཀྱི་ནང་ཚན་དབལ་ཤུལ་ གྱི་
དཔོན་རྒྱུད་ཡིན་ཚུལ་རྣམ་ཐར་སྐལ་བཟང་འཇུག་ངོགས་ སོགས་ སུ་ གསལ་
ལོ། །( ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《 བླ་བྲང་
བཀྲ་ཤིས་འཁྱིལ་ གྱི་ གདན་ རབས་ ལྷའི་ རྔ་ཆེན》བྱ་ བའི་ ཤོག་ངོས༦ནས་
བཤུས།)
༄༅། །གླིང་གེ་སར་གྱི་རུས་རྒྱུད་སྐོར། དབལ་མང་པཎྜི་ཏ།
གདན་རབས་བཅུ་བ་རྨད་བྱུང་ཡོན་ཏན་གྱི་གཏེར་མཛོད་གླིང་དོན་གྲུབ་
613



རྒྱ་མཚོ་ནི་གླིང་རྗེ་གེ་སར་དང་རུས་གཅིག་པ་ཡིན་ཞེས་གླེང་བ་བདེན་རྫུན་ཁ་
ཚོན་གཅོད་དཀའ་ན་ཡང་ཕྱོགས་གཞན་ཞིག་ནས་དཔལ་རྩལ་ཆེ་བའི་མི་ཁ་ཤས་
རྔོན་པའི་ཚུལ་དུ་ཡུལ་མང་པོ་འགྲིམ་པ་ལས་མཐར་མེ་རྒན་དའི་ཆིང་གི་རུ་སྡེའི་
ནང་དུ་འབྲོག་གཞི་བཟུང་བས་གླིང་མོད་དུ་གྲགས་པའི་རུས་སུ་རབ་བྱུང་བཅུ་
གཉིས་པའི་ཆུ་རྟ་ལ་འཁྲུངས།
( ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་《 བླ་བྲང་
བཀྲ་ཤིས་འཁྱིལ་གྱི་གདན་རབས་ལྷའི་རྔ་ཆེན》ཞེས་པའི་ཤོག་ངོས༣༨༥ནས་
བཤུས། །)
༄༅། །སྨུག་པོ་འཇང་གི་སྐོར།
རག་ར་ངག་དབང་བསྟན་པའི་རྒྱལ་མཚན།
ཐང་རབས་རྫོགས་པ་དང་བོད་ཀྱི་ཁྲི་རལ་གཤེགས་པ་རག་རྩིས་སུ་བྱས་
ན་ཕལ་ཆེར་མཚུངས་འདྲ་ཞིང་། དེ་མཇུག་སྲིད་རབས་འཐོར་བུ་ཁ་ཤས་ལོ་
གྲངས་ལྔ་བཅུ་ཙམ་སོང་མཐར་དཔུང < སུང > ཞེས་པར་འཕོས་ཤིང་། བྱང་
ཕྱོགས་སུ་ཁི་དན་ཧོར་གྱི་རྒྱལ་པོ་བྱུང་ཞིང་རྒྱའི་བྱང་མཐའི་ཅིའུ་མཁར་བཅུ་དྲུག་
ལ་དབང་ཞིང་ཧོར་མ་གཏོགས་པ་རྒྱལ་ཁབ་ཆེན་པོ་ནི་དཔུང < སུང > གིས་
བདག་བྱས་སོ། །འདིས་རབས་བཞི་པའི་དུས་ནུབ་ཕྱོགས་ཀྱི་ཁམས་རྒྱལ་ལོ་
ཡན་ཧའུ་ངོ་ལོག་ནས་རང་ཚུགས་ཐུབ་པ་བྱས་པར་བཤད་ཅིང་། མགོན་པོ་
སྐྱབས་ཀྱི་ཆོས་འབྱུང་དུ་འདི་འཇང་ཡུལ་དང་ས་དམ་དུ་ངོས་བཟུང་ཡང་ནོར་
འཕྲང < འཁྲུལ > བྱུང་བ་ཨེ་ཡིན་བརྟག་སྟེ། བོད་ཀྱི་ཡིག་རྙིང་ཆོས་འབྱུང་
རྣམས་སུ་མེ་ཉག་རྒྱལ་པོར་བཤད་པ་དེ་ཡིན་ནམ་སྙམ་ཞིང་། ཡིག་རྙིང་རྣམས་
614



སུ་མེ་ཉག་གོང་མའི་རབས་སུ་བཤད་ཀྱང་དཔུང < སུང > ལ་མེ་ཉག་རྒྱལ་པོ་
བཤད་པ་དེ་ཡིན་ནམ་སྙམ་ཞིང་། ཡིག་རྙིང་རྣམས་སུ་མི་ཉག་གོང་མའི་རབས་
སུ་བཤད་ཀྱང་དཔུང༌ < སུང་ > ལ་མེ་ཉག་རྒྱལ་པོ་ཟེར་དོན་མེད་འདྲ་ཞིང་ཡུལ་
ཡང་འཇང་ཡུལ་ལ་ཡིན་པར། སྔོན་གྱི་མེ་ཉག་ཟེར་བ་དེང་སང་ཨ་མདོ་དང་ཉེ་
བའི་ལེན་ཇུས་ཞིང་ཆེན་དུ་གཏོགས་པའི་སྡེ་ཚན་ཨི < ཨེ > ཡིན་སྙམ་ཞིང་།
འཇང་ས་དམ་ནི་དྭ< ཏཱ > མིང་སྐབས་དར་རྒྱས་དང་། མན་ཇུ་ཤུན་ཊའི <
ཀྲིའི > དུས་སུ་རྒྱལ་མཇུག་ཕྲན་བུ་ཡོད་པར་གསལ་ལ། མེ་ཉག་ཞེས་པ་ནི་ཧོར་
གྱིས་བཅོམས་ནས་སྔ་རབས་ནས་སྟོང་བས་དཔྱད་དགོས་ཤིང་། ཡང་དཔུང
< སུང > དང་མེ་ཉག་གཅིག་འཇང་དང་ས་དམ་སོགས་ཡིན་དུ་རུང་ངོ༌། །
(བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་པར་དུ་བསྐྲུན་པའི
《བོད་ཀྱི་ལོ་རྒྱུས་དེབ་ཐེར་ཁག་ལྔ》ལས་རྒྱལ་རབས་ཆོས་འབྱུང་ཤེལ་དཀར་མེ་
ལོང་མཁས་པའི་མགུལ་རྒྱན་ཟེར་བའི་ཤོག་ངོས༢༠༣ནས་བཤུས། །)
༄༅། །གླིང་གེ་སར་གྱིས་གྲུབ་ཐོབ་བྱང་ཆུབ་འདྲེ་བཀོལ་ཞུས་ནས་
ཕྱོགས་བཞིའི་གདོན་ཆེན་བཏུལ་པའི་སྐོར།
རག་ར་ངག་དབང་བསྟན་པའི་རྒྱལ་མཚན།
དེའི་སྲས་ཨ་མེས་བྱང་ཆུབ་འདྲེ་ཁོལ་ཞེས་ལྷ་སྲིན་བྲན་དུ་བཀོལ་བའི་
མཐུ་སྟོབས་ཅན་བྱུང་། གེ་སར་གྱིས་གླིང་ཡུལ་དུ་ལན་གཉིས་སྤྱན་དྲངས། ཕྱི་
མའི་དུས་ཕ་ཝང་རྟ་འདྲ་བ་ཆིབས་ཏེ་ཕྱོགས་བཞིའི་གདོན་ཆེན་བཏུལ།
(བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་པར་དུ་བཏབ་པའི
《བོད་ཀྱི་ལོ་རྒྱུས་དེབ་ཐེར་ཁག་ལྔ》ལས་རྒྱས་རབས་ཆོས་འབྱུང་ཤེལ་དཀར་མེ་
615



ལོང་མཁས་པའི་མགུལ་རྒྱན་ཟེར་བའི་ཤོག་ངོས༢༢༨ནས་བཤུས།)
༄༅། །ཧོར་གླིང་འཁྲུག་སའི་ཡུལ་དང་གེ་སར་གྱི་བཞུགས་གནས་
སྐོར།
བྲག་དགོན་པ་དཀོན་མཆོག་བསྟན་པ་རབ་རྒྱས།
ཀུན་གཟིགས་ལྔ་བས་རྨ་ཆེན་གྱི་གསོལ་མཆོད་རྩེ་མོ་རབ་ དཀར་མ་
བརྩམས་པའི་གནས་ཨ་རིག་ཆུ་ཚན་དུ་གྲགས་པ་རང་བྱུང་ཁྲུས་ཀྱི་རྫིང་བུ་ཡོད།
དེ་དང་ཕྱོགས་མཚུངས་འདབ་ཆགས་པའི་ཚུལ་དུ་གེ་སར་གྱི་དུས་ཧོར་དམག་
གིས་རི་ལུང་བཀང་ཟེར་བའི་ཨབ་ཆི་དུག་ཐང་། གེ་སར་གྱི་བཞུགས་གནས་ལྷ་
ལུང་གཡུ་མདོ། མཛོ་འདོགས་ས་ཡིན་ཟེར་བའི་རི་དེའུ་ཞིག་གི་ཉེ་འགྲམ་དུ་
སྤང་སྔོན་པོ་ལ་བྲག་དཀར་པོ་སྲོག་ཆགས་ཀྱི་རྣམ་པ་འབུར་དུ་དོད་པའི་ས་
འཛིན་མཛོ་ཁྲ་སྡིངས། སྟོད་དུ་མཚོ་སྐྱ་རེངས་སམ་ཚ་གེན་ནོར་དང་། ཨ་ལག་
ནོར་རམ་སྔོ་རེངས་གཉིས། བེའུ་དུག་མཚོ། སྟོང་རུ་མཚོ་ནག་ཐོ་སུ་ནོར་ཏེ་
མཚོ་སྨན་ཕྱུག་མོ་ལྔར་གྲགས་པ་དང་། བྱང་དུ་ཁུར་ལུག་གི་མཚོ། ནོ་ཀུན་
ནོར། ཤ་ལ་ཐུའི་ནོར། ལྷོ་དང་ནུབ་ཏུ་བ་ཡན་ནོར། ཀུན་དགའ་ནོར། ཞེ་ནེ་
ནོར་སོགས་མཚོ་ཕྲན་དུ་མས་བསྐོར།
( ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《མདོ་སྨད་
ཆོས་འབྱུང་།》གི་ཤོག་ངོས༢༧ནས་བཤུས། །）
616



༄༅། །གླིང་གེ་སར་འཁྲུངས་སའི་ཡུལ་དུས་དང་དབང་སྒྱུར་མདའ་
ཁོངས་ཀྱི་སྐོར། བྲག་དགོན་པ་དཀོན་མཆོག་བསྟན་པ་རབ་རྒྱས།
དེ་ཡང་སྔོན་རྨ་འགྲམ་སྟོད་ཀྱི་ས་ཐམས་ཅད་ལ་གླིང་རྗེ་གེ་སར་རྒྱལ་པོས་
དབང་བསྒྱུར། དེ་ཉིད་ཀྱི་འཁྲུངས་ལོ་ལྕགས་བྱི་དང་ཆུ་སྦྲུལ་ལ་འདོད་མཁན་
གཉིས་སྣང་བ་གང་ཡིན་ཡང་རབ་བྱུང་དང་པོ་ཚུགས་ཁ་མའི་དྲུག་ཅུ་སྐོར་དེར་
གཏོགས་ལ། རླུང་བྱང་ཆུབ་འདྲེ་བཀོལ་དང་། སྤྱི་ཏིཛཱ་ན་ཀི་རྟི་སྤྱན་དྲངས་ཏེ་
ཚོས་ཞུས་དང༌། གཙུག་ལག་ཁང་བཞེངས་པར་བཤད་པས་ཀྱང་ཤེས་ནུས།
འཁྲུངས་ས་ཡང་ཚབ་ཚོ་དགོན་གྱི་ཉེ་འདབས་རྫ་སྲིབ་ངོས་རྫ་ཆུའི་རྒྱུད་མཚོ་གོར་
ཁ་ཡིན་ཟེར་བ་དང་། རྒྱུ་དར་གྱི་དར་ས་ནག་ལ་ལུང་ཡིན་ཡང་ཟེར། གང་ལྟར་
འདིའི་ལོ་རྒྱུས་ལ་འདྲ་མིན་སྣ་ཚོགས་སྣང་ངོ༌། ། ད་ལྟ་ས་འདི་ཕལ་ཆེར་མགོ་
ལོག་གིས་བཟུང་། དེ་ཡང་བར་ཁམས་ལྷོ་མགོ་ལོག་གི་ཡུལ་ནས་འབྲུ་རིགས་ཀྱི་
དཔོན་ཞིག་འོངས་ཏེ་དཔོན་རབས་མང་པོའི་བར་དུ་འགུ་ཁོའི་ལུང་བར་བསྡད་
པའི་དཔོན་ཆེན་ཞིག་བསྟན་པ་སྔ་དར་གྱི་དུས་ནས་ཡོད། བར་སྐབས་ཤིག་
འབྲུ་ལྷ་རྒྱལ་ཞེས་པ་བྱུང་། དེའི་བུ་ཨ་འབུམ། དེས་ཀ་ཐོག་བླ་མ་དང་བོན་པོ་
འགའ་ཞིག་ལ་ཆོས་ཞུས་པས་སྔགས་བོན་གྱི་ཆོས་གཉིས་ཆར་སྤྱོད་པའི་སྔགས་
པ་གཉན་པོར་བརྩི། ཡུལ་དཔོན་གླིང་རྗེ་དང་འགལ་ནས་ཡུལ་བུད།
( ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《མདོ་སྨད་
ཆོས་འབྱུང》གི་ཤོག་ངོས༢ ༣༤ནས་བཤུས། །)
617



བ༄༅། །གླིང་གེ་སར་གྱིས་ཡུལ་མཛོད་དགེ་བཟུང་པའི་སྐོར།
བྲག་དགོན་པ་དཀོན་མཆོག་བསྟན་པ་རབ་རྒྱས།
རྨ་ཆུ་ཤར་ནས་ནུབ་ཏུ་འཁྱོག་པ་རྨ་རྨེ་འདྲེས་མཚམས་སུ་ཚ་གན་པེ་ཤིང་
དགའ་ལྡན་རབ་རྒྱས་གླིང་ཇི་ལྟར་བྱུང་ཚུལ་ནི། པཎ་ཆེན་ཐམས་ཅད་མཁྱེན་
པ་དེ་ཉིད་རྒྱ་ཕེབས་ཀྱི་དུས་སྐྱབས་མགོན་མཆོག་ལ། སྔོན་གླིང་རྗེ་གེ་སར་གྱིས་
བཟུང་བའི་ཡུལ་མཛོད་དགེ་ཕྱོགས་དེ་མི་རབས་དུ་མར་འདུག་ཀྱང་། ད་ཕན་
ཆད་གང་འདྲ་ཡོང་མི་ཤེས་དེའི་ས་གནད་ཟིན་ས་ཞིག་ཏུ་དགོན་པ་ཞིག་བྱུང་ན་
ཕན་ཐོགས་ཡོད་པ་འདྲ་སྟེ་ཁྱེད་ཀྱིས་དགོན་ང་་ཞིག་ ཐོབ་ཅེས་བཀའ་གནང་
ཐུགས་ལ་བཏགས། ཕྱོགས་མང་བོར་བརྟག་ཞུས་ཕུལ་བའི་ནང་ནས་དགོན་ས་
འདི་ལེགས་ཚུལ་བྱུང་བ་བཞིན་དགོན་པ་འདེབས་རྩིས་མཛད་ཀྱང་མཛོད་དགེ་
དཔལ་དགོན་སོགས་ཀྱིས་ས་མ་ཕུལ། འདིར་དགོན་ཐེབས་ན་ཁྱེད་ཚོ་ལ་བཟང་
ཡང་ངས་གང་ལྟར་དགོན་པ་ཞིག་འདེབས་གསུང་བྲག་ལུང་གོང་མར་གནས་
གཟིགས་ཀྱིས་ས་བརྟག་བསླང་དང་བཀྲ་ ཤིས་གསོ་ སྦྱོང་མཛད། ཧོར་ཚང་
གསེར་ཁྲི་རིན་པོ་ཆེར་བཀའ་གནང་བཞིན་ལྕགས་བྱི་ལོར་འདུ་ཁང་བཞེངས།
བེ་སི་ནས་རྡོ་རམས་པ་བློ་བཟང་དཀའ་བཅུ་དཔལ་ལྡན་རྒྱ་མཚོ་སོགས་གྲྭ་བ་ཁ་
ཤས་བསྡུས། རྡོ་རམས་པ་་ཁོང་དགེ་བསྐོས་དང༌། རྐང་ཚའི་བསོད་ནམས་རྒྱ་
མཚོ་དབུ་མཛད་བྱས་ཏེ་གྲྭ་ཚང་བཙུགས། རྡོ་རམས་པ་ཚང་དང་ཚར་ཚའི་
དགེ་ལེགས་ རྒྱ་ མཚོ་ གཉིས་ ཀྱིས་ ཚོགས་གླེང་བྱས་ ཏེ་ རྟེན་འབྲེལ་ བསྒྲིགས།
སྐྱབས་མགོན་རྡོ་རྗེ་འཆང་ཡང་ལག་སྔ་ཕྱིར་ཕེབས། རྗེས་མའི་སྐབས་དྲིལ་བུ་
ལུགས་ཀྱི་བདེ་མཆོག་གི་དབང་གནང་སྟེ་དགོས་པ་ཅན་གྱི་གསུང་གནང་ཚུལ་
རྣམ་ཐར་ལས་འབྱུང༌། མེ་ལུག་ལོར་བཅའ་ཡིག་ཀྱང་བཞག ཁྲི་ཆེན་ཉིད་
618



ཚོགས་ཆེན་ཁྲིར་ཕེབས། ས་བྱའི་བར་ལོ་དགུའི་རིང་ཕལ་ཆེར་འདིར་བཞུགས།
པཎ་ཆེན་ཆོས་རྒྱན་གྱི་གསུང་འབུམ་ལུང་སོགས་བཀའ་ཆོས་མང་དུ་གནང་།
དགེ་ཚུལ་ སློང་ ཁ་ ཤས་བསྒྲུབས། ཐུགས་དམ་ལ་རྩེ་གཅིག་ཏུ་གཞོལ་བའི་
ཐུགས་གསེང་དུ་གསུང་མགུར་བསྩལ་བ་གདན་རབས་སུ་གསལ་ལ་གནས་ཀྱི་ཆེ་
བར་སྣང་། དེ་རྗེས་ཁྲི་ཆེན་ཟམ་ཚ་སྤྲུལ་བའི་སྐུ་གདན་ས་པར་བསྐོས། མཛོད་
དགེ་དཔལ་མགོན་གྱིས་རྟ་བ་ཉིས་བརྒྱ་ཙམ་ཁྲིད་དེ་ལ་མོ་ལ་ཞབས་དྲུང་དཀར་
པོའི་ཇ་ཐབ་སྟེང་ནས་པཎ་ཆེན་རིན་པོ་ཆེར་རྟ་དངུལ་གྱི་འབུལ་བ་སྤམ་མཐོ་བ་
བཏེགས། ཁོ་རང་འཆི་ཁར་སྐུ་ཞབས་སྒོ་མང་ཚང་ལ་དགོན་པ་འདེབས་མ་
བཅུག་པ་ལ་སེམས་འགྱོད་ཚེ། ད་དགོན་པ་གང་ལ་འདེབས་ན་འདེབས་ཆུག་
ཅེས་ཁ་ཆེམས་བཞག་པ་བཞིན་བསོད་རྡོར་དང་ཡུམ་སྐྱབས་བླ་མ་སོགས་ཀྱིས་
ཁུར་བླངས། སྐྱབས་མགོན་མཆོག་ནས་ཁྲི་ཆེན་ཟམ་ཚ་སྤྲུལ་བའི་སྐུ་ལ་རྨ་རྨེ་
འདྲེས་མདོ་འདིར་ལྷ་མངོན་སུམ་དུ་གནས་པ་ལྟ་བུས་ས་ཤིན་ཏུ་རྩུབ་པའི་
སྟབས་ཀྱིས་འདི་ཕྱོགས་སུ་ ས་གནོན་གྱི་དགོན་པ་ཞིག་འདེབས་རྒྱུའི་ཐུགས་
དགོངས་ཀུན་མཁྱེན་གོང་མ་ལ་ཡང་ཡོད་ པ་རེད། དེ་བཞིན་དུ་པཎ་ཆེན་
ཐམས་ཅད་མཁྱེན་པའི་བཀའ་གནང་ཡང་ཡོད་མོད་བསམ་ཐོག་ཏུ་མ་ཁེལ་བར་
བརྟེན་བྲག་ལུང་དུ་གཞི་འཛིན་ཙམ་བྱས་པ་ཡིན། ད་དགོན་པ་སྤོ་དགོས་
གསུང་རྗེ་ཉིད་དགུང་ལོ་རེ་གསུམ་པ་ལྕགས་ཁྱི་ལོར་རྣམ་གཉིས་ཚ་གན་པེ་ཤིང་
དུ་མཚན་མོར་ཕེབས། གནས་གཟིགས་མཛད་དེ་ལྟོ་འཕྱེ་བརྟགས་པ་དང་ཤིས་
བརྗོད་གནང་། འདུ་ཁང་། གཟིམ་ཁང་། གྲྭ་ཁང་བཅས་ལ་བཀོད་ཁྱབ་པར་
བསྩལ། ཁྲི་ཆེན་ཉིད་ནས་ཁུར་བཞེས་ཀྱིས་ཆོས་སྡེ་གསར་བསྐྲུན་མཛད་དེ་ས་
རྟའི་བར་བསྐྱངས།
619



( ཀན་སུའུ་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《མདོ་སྨད་
ཆོས་འབྱུང》གི་ཤོག་ངོས༢༤༥ - ༢༤༦ནས་བཤུས། །)
༄༅། །སེར་བོ་ཧོར་གྱི་ཤུལ་རྟེན་སྐོར། །
བྲག་དགོན་པ་དཀོན་མཆོག་བསྟན་པ་རབ་རྒྱས།
ཡུ་གུར་དུ་བྷ་ཏ་རུ་བ་ཟེར་བའི་ཕ་ཚོ་གཅིག་དང༌། སྒོམ་གྲྭའི་ཤུལ་གྱི་
གྱང་རོ་འགའ་ད་ལྟ་ཡང་ཡོད་པས་བསམ་ཡས་སྲུང་མ་བཀུག་པའི་གནས་བྷ་ཏ་
ཧོར་གྱི་སྒོམ་གྲྭར་ངོས་འཛིན། སོག་སྐད་དུ་ཤ་ར་ཨུ་རྒེ་ཞེས་པ་གུར་སེར་པོའི་
མིང་ཡིན་པས་ཨུ་རྒེ་སྒྲ་ལོག་སྟེ་ཡུ་གུར་ཟེར་བར་སྣང་ཞེས་ཧོར་གུར་སེར་ས་ཆར་
ཡང་བཤད། ད་དུང་ཡང་དཀོར་བདག་གདུབ་རྩུབ་ཤིན་ཏུ་ཆེ་ཞིང་། རྒྱལ་
གསོལ་དང་ཕྱོགས་མཐུན་པའི་མཆོད་ཐབས་ཡོད་འདུག
( ཀན་སུའུ་མི་རིགས་དཔེ་སྐྲུན་ཁང་གིས་པར་དུབ་སྐྲུན་པའི《མདོ་སྨད་
ཆོས་འབྱུང》གི་ཤོག་ངོས ༡༤༩ནས་བཤུས། །）
༄༅། །གླིང་སྒྲུང་ནང་གི་ཨས་ཏའི་རོང་གང་ཡིན་པའི་སྐོར།
བཙན་པོ་བསྟན་འཛིན་འཕྲིན་ལས།
ཀོང་པོའི་ཡུལ་ནས་ཤར་དུ་ལ་ཆེན་པོ་ཞིག་རྒྱབ་སྟེ་སོང་བ་ན་ཁམས་སྟོད་
ལྷོ་བརྒྱུད་ཀྱི་ཆར་གཏོགས་པ་སྤོ་བོའི་ཡུལ་ཟེར་བ་ཡོད། ཡུལ་དེ་ནི་གླིང་རྗེའི་
སྒྲུང་ལས། བར་ཟུག་ཨས་ཏའི་རོང་ལ་ཟུགཅེས་པའི་ཨས་ཏའི་རོང་ཡིན་ཚོད་
འདུག( བོད་ལྗོངས་སྤྱི་ཚོགས་ཚན་རིག་ཁང་བོད་ཡིག་དཔེ་རྙིང་དཔེ་སྐྲུན་ཁང་
གིས་པར་དུ་བསྐྲུན་པའི《 འཛམ་གླིང་ཆེན་པོའི་རྒྱས་བཤད་སྣོད་བཅུད་ཀུན་
620



གསལ་མེ་ལོང་》སྣ་རིང་མའི་ཤོག་ངོས ༡༣༨ པ་ནས་བཤུས། །)
༄༅། །རིག་པ་འགྱུར་མེད་ཡེ་ཤེས་ཀྱི་སྐྱེས་བུ་ཆེན་པོའི་གེ་སར་བླ་
མའི་རྣལ་འབྱོར་བྱིན་རླབས་མྱུར་འཇུག འཇུ་མི་ཕམ།
ཨེ་མ་ཧོ། །མདུན་ནམ་མཁའ་འཇའ་འོད་འཁྲིགས་པའི་ཀློང་། ལྷ་རྩ་
གསུམ་དགྲ་བླའི་སྤྲིན་ཕུང་དབུས། །ཕ་སྐྱེས་མཆོག་ནོར་བུ་དགྲ་འདུལ་རྩལ། །
བྱིན་ ཐིབས་སེ་ དགྱེས་ཞལ་མངོན་བཞིན་བཞུགས། ། མགོན་ རྒྱལ་བ་ཀུན་
འདུས་ཐུགས་རྗེ་ཅན། ། དཔལ་ཨོ་རྒྱན་ཆེན་པོའི་སྤྲུལ་བའི་སྐུ། །རྗེ་རིགས་
གསུམ་གཅིག་འདུས་སེང་ཆེན་རྒྱལ། །བུ་མོས་གུས་བཟོད་མེད་གདུང་ཤུགས་
ཀྱིས། །ཕ་ཁྱོད་ལ་གསོལ་བ་སྙིང་ནས་འདེབས། ། ཐུགས་འོད་གསལ་འཕོ་
འགྱུར་མེད་པའི་ངང་
། །བྱམས་སྙིང་རྗེའི་ཆུ་འཛིན་རྟག་ཏུ་འཁྲིགས། ། ལས་
སྨོན་ལམ་མཐུན་པའི་གདུལ་བྱ་ལ། །བྱིན་བཙན་ཐབས་འབེབས་པའི་ཐུགས་
རྗེ་ཅན། །དཔལ་དགྲ་བླའི་སྐུ་ཆས་རེ་རེར་ཡང་། །ལྷ་རྩ་གསུམ་དཀྱིལ་འཁོར་
བགྲང་ལས་འདས། ། དྲན་ཙམ་གྱིས་བྱིན་རླབས་དབང་ཆེན་ཐོབ། ། ཡབ་
དཔའ་བོའི་བྲོ་བརྡུངས་ཁྲབས་སེ་ཁྲབ། །ཡུམ་དཔའ་མོའི་གླུ་ལེན་ཤ་ར་ར། །
རྟ་འདོ་རྗེའི་ཧེར་སྒྲ་ལྷངས་སེ་ལྷང་། ། དཔའ་དགྲ་བླའི་བཞད་སྒྲ་ཆེམས་སེ་
ཆེམ། །སེམས་མོས་དུང་ཅན་གྱི་སྐྱེ་བོ་ལ། །ད་མ་གཡེལ་མ་གཡེལ་བྱིན་གྱིས་
རློབས། །ལུས་འདི་ལ་དགྲ་བླའི་དཔའ་རྫོང་ཆོས། །ངག་འདི་ལ་འཕྲུལ་གསུང་
དབང་ཞིག་བསྐུར། ། སེམས་འདི་ལ་བདེ་སྟོང་རིག་རྩལ་སྦྱོར། །རྗེ་ཁྱེད་དང་
དབྱེར་མེད་འགྲུབ་པར་ཤོག ། བླ་མ་མཁྱེན་ཞེས་ཅི་མང་དང་། །བླ་མ་སྐྱེས་
མཆོག་ཡིད་བཞིན་ནོར་བུ་མཁྱེན། །ཞེས་དང། ཨོཾ་ཨཱཿཧཱུྃ་བཛྲ་མ་ཧཱ་གུ་རུ་མ་
621



ཎི་རཱ་ཛ་སརྦ་སིདྡྷི་ཕ་ལ་ཧཱུྃ། །ཞེས་བཟླས་མཐར་རང་དང་དབྱེར་མེད་བློ་འདས་
ཆོས་སྐུའི་ངང་དུ་བཞག ། བྱིན་རླབས་མྱུར་འཇུག་རིག་རྩལ་བརྡ་རྟགས་
སྟོན། །ཞག་བདུན་བཏབ་རྗེས་སུ་ངེས་བར་འཛིན། ། རང་རིགས་བློ་འདས་
ངང་ནས་སེང་ཆེན་རྗེའི། །བྱིན་རླབས་ཆེ་ཐོབ་རིག་པའི་རྡོ་རྗེས་སྤེལ། ། ཐུན་
མཐར་དང་ཧོར་འདུལ་རྟ་རྒྱུགས་གསོལ་འདེབས་དབྱངས་སྙན་པོས་བསྒྲགས་
པར་བྱའོ། ། ཐམས་ཅད་ འདུལ་ གྱི་ ཟླ་ ༣ཚེས་ ༢༣ལའོ། ། དགེའོ། ། མངྒ་
ལཾ། ། ། །
༄༅། །ངོ་མཚར་རྟོགས་བརྗོད་ནོར་བུའི་མེ་ལོང་ཞེས་བྱ་བ་བཞུགས་
འཇུ་མི་ཕམ།
ཨོཾ་སྭ་སྟི། འཛམ་གླིང་ཕན་བདེ་གྲུབ་པའི་རོལ་མོ་རུ། །ཡེ་ཤེས་ནོར་བུ་
འབར་བའི་ཟེར་ཕྲེང་གིས། །ནག་ཕྱོགས་བདུད་དགྲ་འདུལ་ལ་ཐུ་བོ་ཚེ། །
སྐྱེས་མཆོག་སེང་ཆེན་རྒྱལ་བོས་ཤིས་བ་སྩོལ། ། ༡འདམ་གྱི་པད་མོ་སྣང་བའི་
དང་པོ་ལ། །གློག་ཕྲེང་མེ་ལོང་དམར་བོའི་དཀྱིལ་དུ་ཤར། །འབྲུག་སྒྲས་དཔའ་
བོ་རླུང་གི་བང་ཞོན་པས། ། ཀུན་ཀྱང་དབང་དུ་གྱུར་ལ་གསོལ་བ་འདེབས། །
༢དབང་ཆེན་ཅང་ཤེས་དམར་བོར་སྣང་བ་ཡི། །རྫུ་འཕྲུལ་རྐང་བ་འཕྲུལ་གྱི་
ཞགས་པས་བཀུགས། །སྒྱུ་མའི་གཏེར་ལས་སྲིད་གསུམ་ཡོ་བྱད་འགྲིགས། །ཆེ་
རྒྱུས་མངའ་གསོལ་མཛད་ལ་གསོལ་བ་འདེབས། །༣སྟག་དང་སེང་འབྲུག་ཁྱུང་
དང་གླང་བོའི་ཁྱུ། །དྲེགས་པའི་ཆང་གིས་མྱོས་བཞིན་རྣམ་རྒྱུ་བ། །ཕན་ཚུན་
འགྲན་པ་བཞིན་དུ་དངར་བའི་མཐར། །སྦས་ བའི་ཟོལ་ གྱིས་ གཤེགས་ལ་
གསོལ་བ་འདེབས། ། ༤དྭངས་པའི་ཤེལ་ལས་འཕོས་བའི་གཟུགས་བཞིན་
622



༣
]
དུ། །དུ་མའི་མདུན་ན་སྣ་ཚོགས་ཉམས་ཀྱི་གླུས། ། སོ་སོའི་ཡིད་ཀྱི་འདོད་པ་
གསལ་བྱེད་པའི། །སྒྱུ་འཕྲུལ་རོལ་མོ་ངོམས་ལ་གསོལ་བ་འདེབས་། ༥བཞིན་
ལེགས་ལྷ་ཡི་ནི་གུའི་ཚོགས་མདུན་ནས། ། ཟླ་ཉི་སྒྲ་གཅན་སྐར་མའི་རྒྱུ་བ་
བཞིན། །སྟོབས་གཉིས་རླུང་གི་ཤེད་མོང་རབ་འཁྲུགས་པས། ། སྙན་པའི་བ་
དན་བསྐྱོད་ལ་གསོལ་བ་འདེབས། །༦དགའ་སྐྱིད་ཉི་ཟླ་འབར་བའི་སྣང་བའི་
ངོགས། །ཕྱོགས་ལས་རྣམ་པར་རྒྱལ་བའི་རྒྱལ་མཚན་དྲུང་། ། གྲགས་པའི་
འབྲུག་སྒྲས་ས་ཆེན་འདར་བཞིན་དུ། །རྒྱལ་ཐབས་ཁྲི་ཆེན་གནོན་ལ་གསོལ་བ་
འདེབས། །༧སྤྲིན་ལས་སྣང་བའི་མུ་ཁྱུད་དང་ནི་ཡང་། ། འདམ་གྱི་སྦུབས་
ནས་པདྨ་ གཞོན་ ནུ་ བཞིན། ། ལྷར་བཅས་ ཀུན་ དགའི་ལུས་མཆོག་ དྲི་མ་
མེད། །མངོན་གསུམ་སྣང་བ་མཛད་ལ་གསོལ་བ་འདེབས། ། ༨ སྟོབས་ཀྱིས་
དྲེཊ་པ་ཀུན་ཀྱང་འདི་ཡི་དྲུང་། ། ཅོད་པན་རལ་བས་བཏུད་དང་ལྷན་ཅིག་
ཏུ། །བདུད་ཀྱི་སྡེ་ཆེན་ཕམ་པའི་ཆོ་ངེ་བསྒྲགས། ། དཀར་ཕྱོགས་རྣམ་པར་
རྒྱལ་ལ་གསོལ་བ་འདེབས། །༩དེ་ནས་སྲིད་དང་ཞི་བའི་དྭངས་བཅུད་ཀུན། །
དབང་མེད་འཕྲོགས་པ་ཡིད་བཞིན་ནོར་བུའི་སྐུ། །རྟག་བརྟན་བགྲེས་རྒུད་བྲལ་
བའི་རང་བཞིན་གྱིས། །བསྟན་འགྲོའི་ཕན་བདེ་སྤེལ་ལ་གསོལ་བ་འདེབས། །
༡༠དེ་ལྟར་གསོལ་བ་བཏབ་པའི་རྟེན་འབྱུང་གིས། ། རིགས་གསུམ་པདྨའི་སྒྱུ་
འཕྲུལ་དགྲ་བླའི་རྒྱལ། ། ཡིད་ཀྱི་ཨུཏྤལ་གཞོན་ནུའི་དབུ་བཞུགས་ནས། ། རེ་
འབྲས་ཡིད་བཞིན་འགྲུབ་པའི་དངོས་གྲུབ་སྩོལ། །༡ ༡རབ་ཚེས་ཤིང་ཁྱི་ཧོར་ཟླ་
བཅུ་གཅིག་པའི། ། དམར་ཕྱོགས་མཁའ་འགྲོ་འདུ་བའི་ཚེས་བཅུ་ལས། །
དཔའ་བོ་གླིང་ལ་གུས་བའི་རྣལ་འབྱོར་བ། །མི་ཕལ་རྣམ་པར་རྒྱལ་བས་ལེགས་
པར་སྤེལ། ། ལུས་ཟུངས་དགའ་སྐྱིད་ནྱ་གྲོདྷ་ཡི་འབྲས། ། ཕྲ་ཡང་ཇེ་བས་ཇེ་
623



ཆེར་རྒྱས་བ་ཡི། །རྟེན་འབྲེལ་བཟང་བོའི་རྟོགས་པ་བཅོས་མིན་དུ། །ཡང་ཡང་
སྐྱེ་བའི་རྩལ་ལས་འདི་ཡང་སྣང་། ། ཉམས་དགའི་བྲོ་གར་བརྩེན་པར་འདོད་
པའི་ངང་། །སྒྱུ་མའི་གཉིད་ལས་བདེ་དོན་སྣ་ཚོགས་ཤར། །དེ་ཚུལ་བརྟག་ན་
འདི་ཡང་རྟེན་འབྲེལ་གྱི། །མཆོག་བཟང་གཡུལ་རྒྱལ་ལྷ་ཡི་རྔ་དང་འདྲ། །གེ་
སར་ནོར་བུ་དགྲ་འདུལ་ཞེས་བྱ་བ། །འཛམ་གླིང་ཐ་གྲུ་ཀུན་ན་གྲགས་པ་ཡི། །
ངོ་མཚར་རྟ་རྒྱུགས་རྟོགས་པ་བརྗོད་པའི་གཏམ། །བརྡ་གསང་ནོར་བུའི་མེ་
ལོང་འདི་ཡིན་ནོ། །སརྦ་མངྒ་ལཾ། ། ། །
༄༅། །ཧོར་འདུལ་གསོལ་འདེབས་དཔའ་བོའི་གད་རྒྱངས་བཞུགས་
འཇུ་མི་ཕམ།
ཨེ་མ་ཧོ། །རྒྱལ་ཀུན་ཡེ་ཤེས་རྡོ་རྗེའི་ངང་ཉིད་ནས། །རྡོ་རྗེ་ཁྲོས་པའི་
སྒྱུ་འཕྲུལ་མེ་བོ་ཆེ། ། ལོག་སྨོན་བདུད་ཀྱི་ཚང་ཚིང་བསྲེགས་ལ་རྔམས། ། སྐྱེས་
མཆོག་དགྲ་འདུལ་རྒྱལ་བོ་རྒྱལ་གྱུར་ཅིག ། བདུད་འདུལ་མཉམ་པ་ཆེན་པོའི་
ཏིང་འཛིན་ལས། ། དྭངས་སྨན་ཁཱ་ ཀིས་རབ་བསྐུལ་མཁའ་འགྲོའི་ གླུས། །
ཐུགས་རྗེའི་གློག་དམར་འཁྱུགས་དང་ཆབས་ཅིག་ཏུ། ། དགྲ་བླའི་སྨག་སྤྲིན་
སྡུད་ལ་གསོལ་བ་འདེབས། ། ཤུགས་ཆེན་རླུང་གིས་བཏེགས་པའི་རྟ་བདུན་
དབང་། །མཐོང་བ་ཀུན་སྨོན་ཡུལ་གྱི་དབུས་སུ་ཤར། །རེ་འདོད་དགའ་བའི་
ཡིད་ ཅན་ པད་ མོའི་ ཚལ། ། རྫུ་ འཕྲུལ་ འོད་ བརྒྱས་ འབྱེད་ ལ་ གསོལ་ བ་
འདེབས། །དགྲ་བླའི་བ་དན་གཡོ་བའི་འབྲུག་སྒྲ་དང་། །ལྷན་གཅིག་རྒྱུ་བ་སྣ་
ཚོགས་ནོར་བུའི་སྐུ། །ཞི་དང་དྲག་པོའི་རོལ་རྩེད་དུ་མ་ཡིས། །ལམ་གྱི་དགྲ་
ཚོགས་འདུལ་ལ་གསོལ་བ་འདེབས། །ཡིད་འཕྲོག་དབང་གི་ལྕགས་ཀྱུས་སྙིང་
624



དྲངས་ནས། །སྲིད་པའི་མུན་པ་བདུད་ཀྱི་ཁོང་དུ་གཞུག ། སྒྱུ་མའི་བཀོད་པ་
ཆེན་པོའི་ རོལ་ རྩེད་ སྟོང་། ། བརྒྱུད་མར་ ངོམས་པར་མཛད་ ལ་ གསོལ་ བ་
འདེབས། །བདེ་ཆེན་ནོར་བུའི་གཏེར་ལྡན་པད་མོའི་མཚོ། །ཐུགས་རྗེའི་འོད་
སྟོང་འབར་བས་རིང་ནས་བསྐྱངས། ། སྦས་བའི་ལུས་མཆོག་རྡོ་རྗེའི་སྟོབས་
ལྡན་པས། ། ངོ་མཚར་འབྲུག་སྒྲ་སྒྲོགས་ལ་གསོལ་བ་འདེབས། ། དགྲ་སྙིང་
དུམ་བུར་བྱེད་པའི་སྒྱུ་འཕྲུལ་བརྒྱ། ། སྡིག་ཅན་སྙིང་ལ་སྙིང་རྗེའི་ཤུགས་ཀྱིས་
ངོམ། །སྨག་ལ་ཟླ་བ་བཞིན་དུ་ ཐུགས་རྗེའི་མཐུ། ། འགོག་མེད་སྣང་བར་
མཛད་ལ་གསོལ་བ་འདེབས། །སྙིང་རྗེའི་ལྕགས་ཀྱུས་དབང་མེད་བཀུགས་ནས་
སུ། །མི་བཟད་དུག་ལྔའི་མེ་འབར་བདུད་ཀྱི་མགོ། །ཤེས་རབ་རལ་གྲི་འབྲེག་
པར་མཛད་པ་ཡི། །ངོ་མཚར་མཐུ་ཆེན་སྟོན་ལ་གསོལ་བ་འདེབས། །བྱང་
ཕྱོགས་བདུད་ཀྱི་རྒྱལ་མཚན་རྩེ་ནས་བསྙིལ། །ཡང་དག་ཆོས་ཀྱི་རྒྱལ་རྔ་རབ་ཏུ་
བསྒྲགས། །ཕྱོགས་ལས་རྣམ་རྒྱལ་ཉི་ཟླའི་གཟི་བྱིན་གྱིས། །དཀར་ཕྱོགས་རྒྱལ་
ཁམས་སྐྱོང་ལ་གསོལ་བ་འདེབས། །དེ་ལྟར་གསོལ་བ་བཏབ་པའི་རྟེན་འབྱུང་
གིས། །སྙིང་ལ་དགྲ་བླའི་རྒྱལ་བོའི་མཐུ་ཐོབ་ནས། །ཆོས་སྲིད་ལེགས་ཚོགས་
འཕེལ་བའི་བར་ཆད་དགྲ། །བསམ་པ་ཙམ་གྱིས་རྨང་མེད་འཐུལ་བར་ཤོག །
ཅི་འདི་ཕྲ་མོའི་མེ་ཞེས་མ་བརྙས་ཤིག ། དུས་སུ་རླུང་གིས་སྦར་ན་ནགས་ཀྱི་
གྲོང་། །ཟ་བའི་ལྕེ་རྣོན་གནམ་སའི་ཁ་ལ་འཁྱུག ། ནུས་བའི་རྔམ་སྒྲ་འབྲུག་
སྟོང་བས་ཀྱང་ལྡིར། ། རབ་བྱུང་ཞེས་གྲགས་ལྔ་ཕྲག་གསུམ་པའི་ཁོངས། །
ཐམས་ཅད་འདུལ་ཞེས་བགྲང་བྱའི་ནག་པ་ཡིས། །ཉ་བའི་དུས་ཀྱི་དམར་
ཕྱོགས་ཚེས་བཅུ་བ། ། སྒྲུབ་ཁང་བདུད་ལས་རྣམ་པར་རྒྱལ་བ་རུ། །སྣ་ཚོགས་
ནུས་བ་འཛིན་པའི་སེམས་ཀྱི་ཁམས། ། དགྲ་བླའི་རྒྱལ་བོར་མོས་པའི་བག་
625



ཆགས་གཟུགས། །དྭངས་མཚོར་ཟླ་བ་བཞིན་དུ་གསལ་བའི་ཚེ། ། མི་ཕམ་
རྣམ་པར་རྒྱལ་བས་བྲིས་བ་དགེ། ། ། །
༄༅། །གེ་སར་སྐྱེས་བུ་ཆེན་པོ་རྡོ་རྗེ་ཚེ་རྒྱལ་གྱི་བསྐང་གསོལ་འདོད་
དགུ་མྱུར་འགྲུབ་ཅེས་བྱ་བ་བཞུགས་སོ། འཇུ་མི་ཕམ།
ཨོཾ་སྭབྷཱ་ཝ་སོགས་ཀྱི་སྦྱངས། རང་ཉིད་རྟ་མགྲིན་པདྨ་དབང་ཆེན་དུ་
གསལ་བའི་དབུ་གཙུག་ཏུ་རྡོ་རྗེ་ཐོད་ཕྲེང་རྩལ་བསྒོམ། རང་གི་མདུན་གྱི་ནམ་
མཁར་སྤྲིན་དཀར་པོ་ལང་ལོང་དུ་འཁྲིགས་པའི་དབུས་སུ་དག་པ་ལྷ་ཡི་གཞལ་
ཡས་ཁང་རྣམ་པར་རྒྱལ་བའི་ཕོ་བྲང་གི་དབུས་སུ་གསེར་སྦྱོང་ནོར་བུས་རྒྱན་
པའི་ཁྲི་ལ་ཟ་འོག་དར་གོས་བརྩེགས་པའི་གདན་རྒྱ་གྲམ་གྱི་རེ་ཁས་མཚན་པ།
དེའི་སྟེང་དུ་བདུད་དང་དམ་སྲིའི་གཡང་ཤུན་བརྗིད་པར་བཀྲམ་པའི་དབུས་
སུ། །དགྲ་བླའི་རྒྱལ་བོ་གེ་སར་ཟླ་བ་ཉ་གང་བ་ལྟ་བུ་བལྟ་བས་མི་ངོམས་པའི་
མཛེས་སྡུག་ལང་ཚོའི་གཟི་བྱིན་འབར་བ་ཟ་འོག་སྔོ་སྐྱའི་ན་བཟའ་དང་། ཡང་
ཕྱམ་དམར་བོ་གསོལ་བ། གཅན་གཟན་གྱི་པགས་པ་སྔོ་སྐྱས་སྨད་དཀྲིས་བ།
དབུ་སྐྲ་སིལ་བུར་གྲོལ་བ་ལ་འཇའ་ཚོན་དང་འོད་ཟེར་འཁྱུགས་པ། དབུ་ལ་
ཕྱིངས་ཞུ་ཟླུམ་པོ་ཟླ་བའི་མདངས་ཅན། མཛེས་པའི་གཙུག་ཏུ་རྨ་བྱའི་སྒྲོ་ཕོན་
དང་། མེ་ལོང་ནོར་བུ་དར་སྣས་མཛེས་བ་ཞལ་འཛོང་རིང་ལ་མཛེས་འཛུམ་
འཛུམ་འཕྲོ་བ། སྙན་ཆ་རིན་པོ་ཆེའི་ཀོང་པད་དང་། མགུལ་བ་ལ་གསེར་གུ་
དང་མེ་ལོང་གིས་བརྒྱན་པ། །ནོར་བུའི་ཕྲེང་བ་དཀར་དམར་དང་མེ་ཏོག་སྣ་
ཚོགས་པའི་ དོ་ ཤལ་ ཅན། ཕྱག་ གཡས་ ཟ་ འོག་ གི་ འབོལ་ ལ་ བརྟེན་ ཅིང་།
དབང་སྡུད་སྐབས་གཡས་རྡོ་རྗེའི་ལྕགས་ཀྱུ་ལགས་པའི་འཕྲུལ་ཐབས་ཀྱིས་སྲིད་
626



ཞིའི་དྭངས་བཅུད་གཡོ་ཞིང་འགུགས་པ། ཞེས་བསྒྱུར། གཡང་སྐྱབས་དུས།
ཡིད་བཞིན་གྱི་ནོར་བུ་དབང་གི་རྒྱལ་བོ་ཐུགས་ཀར་བསྣམས་པ། ཞེས་བསྒྱུར།
མདའ་མོའི་སྐབས། ཕྱག་གཡས་བརྐྱངས་བས་པདྨ་དཀར་པོ་བསྣམས་པ།།
ཞེས་བསྒྱུར། བཟློག་པའི་སྐབས། གཡས་གནམ་ལྕགས་ཀྱི་རལ་གྲིས་མ་རུང་
སྲིན་པོའི་མགོ་འབྲེག་པ། ཞེས་བསྒྱུར། ཕྱག་གཡོན་ལྕག་གཞུ་དང་ལྕགས་
མདའ་འཛིན་པ། ཞབས་གཉིས་ཀོ་ལྷམ་སྣ་རིང་གསོལ་ཞིང་རྒྱལ་བོར་རོལ་བའི་
སྟབས་ཀྱིས་བཞུགས་པ། དེའི་གཡས་སུ་སྐྱེས་བུ་རྡོ་རྗེ་ལེགས་པ་ཁྱེའུ་དར་
དཀར་བཅིངས་པ། ། མེ་ཏོག་གི་རྒྱན་གྱིས་མཛེས་པ་ཤིང་ ཤཱ་རིལ་ ཐོགས་པ།
གཡོན་དུ་སྨན་བཙུན་རྡོ་རྗེ་གཡུ་སྒྲོན་མ་གཡུ་ཐོད་གྱོན་ཞིང་ཕྱག་གཡས་མདའ་
དར་དང་། གཡོན་བདུད་རྩིའི་ཀ་པཱ་ལ་དཀུར་བརྟེན་པ། མདུན་དུ་མ་སང་
སྤུན་དགུའི་གཙོ་བོ་དམག་དཔོན་མིག་དམར་ཆེན་པོ་ཁྲོས་བའི་ཉམས་ཅན།
ཟ་འོག་དམར་ལྗང་གི་བེར་ཅན་འཕྲུ་ལ་ཞགས་དམར་པོ་འདོམ་དུ་གཞལ་བ།
དེ་རྣམས་ཀྱི་མདུན་དུ་གསང་བའི་ཡུམ་ཆེན་རྣམ་བཞི་མཛེས་སྡུག་མཚུངས་པ་
མེད་པའི་ལང་ཚོ་ཅན། འཁོར་སྨན་ཕྲན་འབུམ་གྱིས་བསྐོར་བ། མཐའ་སྐོར་དུ་
ལྷ་དམག་བྱེ་བ་བཙན་རྒོད་གནོད་སྦྱིན་ཀླུ་གཉན་སོགས་དྲེགས་པ་སྡེ་བརྒྱད་ཀྱི་
ཚོགས་དང་། དགྲ་ཟླ་ཝེར་མའི་དམག་དཔུང་གྲངས་མེད་པ་བར་སྣང་གི་ཁྱོན་
དུ་སྤྲིན་འཁྲིགས་པ་ལྟ་བུའི་འཁོར་གྱིས་བསྐོར་བའི་གནས་གསུམ་འབྲུ་གསུམ་
གྱིས་མཚན་པའི་འོད་ཟེར་དང་། བདག་གི་ཐུགས་ཀ་ནས་འོད་ཟེར་འཕྲོས་
བས་སྟེང་ཕྱོགས་ལྷའི་གནས། ཨོ་རྒྱན་རིག་པ་འཛིན་པའི་ཞིང་། རྒྱ་དཀར་
ནག་དང་། བོད་ཀྱི་ཡུལ། ཁྱད་པར་མདོ་ཁམས་གླིང་གི་ཡུལ་མཁའ་སྤྱོད་
མཐོང་བ་ཀུན་སྨོན་ལ་སོགས་པ། རང་བཞིན་གར་བཞུགས་ཀྱི་གནས་ནས་གེ་
627



སར་སྐྱེས་བུ་ཆེན་པོ་འཁོར་དང་བཅས་པ་སྐད་ཅིག་གིས་སྤྱན་དྲངས་ཏེ་མདུན་
གྱི་དམ་ཚིག་པ་ལ་བརྟན་པར་བཞུགས། ཨོ་ཏྲི་མ་ཞིམ་ཁྱིམ་མེ་མུ་ཏྲ་འབར་ར་
ཧཾཨ་ལ་ལི་ཐིམ་པར་གྱུར། ཞེས་སྤྱན་དྲངས་ལ་སྤོས་ཀྱི་དུད་པ་འཐུལ་ཞིང་རོལ་
མོ་དང་བཅས་པས། ཀྱེ། །དད་པ་དང་ནི་དམ་ཚིག་གིས། ་གེ་སར་སྐྱེས་བུ་
འཁོར་དང་བཅས། །གནས་འདིར་སྤྱན་འདྲེན་གཤེགས་སུ་གསོལ། །དགྱེས་
བའི་གདན་ལ་བརྟན་པར་བཞུགས། ། ཨོ་ཏྲིམ་ཞིམ་ཁྱི་མེ་མུ་ཏྲ་འབར་ར་ཧཾཨ་
ལ་ལི་ལ་མོ༔ གཏུང་བ་ཁྱེ་ཨ་སིདྷི་ཧཱུྃ ཏྲ་ཀེར་ཁྱེམ༔ སྲོག་དུང་དུང་ཛསརྦ་
ས་མ་ཡ་ཐིབ་ཐིབ་འདུ་འདུ་དུང་དུང་ཡེད་ཡེད་ཛ་ཛཞེས་འབོད་སྔགས་བཟླས་
མཐར། བཛྲ་ས་མ་ཡ་ཛཛཧཱུྃ་བཾ་ཧོ༔ཞེས་བས་བསྟིམས། དེ་ནས་དམ་བསྲེ་
བ་ནི། ཧཱུྃ། ། དགོངས་ཤིག་དགྲ་བླའི་རྒྱལ་བོ་ཁྱོད། ། སྤྱན་གཟིགས་པདྨ་ཐོད་
ཕྲེང་དང་། །འཕྲིན་ལས་དབང་བོའི་སྡེ་ལ་སོགས། ། རིག་འཛིན་བརྒྱུད་པའི་
སྤྱན་སྔ་རུ། །རྣལ་འབྱོར་གྲོགས་སུ་ཁས་བླངས་བའི། །ཞལ་བཞེས་དམ་བཅའ་
མ་བསྙེལ་བར། །ཅི་བཅོལ་འཕྲིན་ལས་མ་ལུས་བ། །བྱང་ཆུབ་བར་དུ་བསྒྲུབ་
པར་མཛོད། །བཛྲ་ས་མ་ཡ་རཀྵ་ཧཱུྃ། ན་མོ་ན་མ་མི། །ཞེས་ཕྱག་བྱ། ཨོ་ཏྲིམ་
ཞིམ་ཁྱེམ་ས་པཱ་རི་ཝ་ར་ཨརྒྱུ་བཏྱ། པུཥྛ། དྷུཔེ། ཨ་ལོ་ཀེ་གནྡྷེ། ནེ་ཝིབྱ
ཤརྡ། ཨཊྚ། མངྒ་ལཾ། དྲ་ཕྱམ་ལིངྒ་སབྷ། རཏྣ། པཉྩ། ཀ་མ་གུ་ན་ཨ་མི་
ཏར་ཀྟ་བ་ལི་དྷ་པཱཛ པྲ་ཏཱི་ཙྪ་སྭཱ་ཧཱ། །ཞེས་པས་མཆོད་ལ། ཧཱུྃ། །རྩ་གསུམ་
ཀུན་འདུས་གེ་སར་ཡིད་བཞིན་ནོར། ཐུགས་རྗེ་བརྩེ་བས་བདག་ལ་དགོངས་སུ་
གསོལ། བདག་ཅག་མ་རིག་འཁྲུལ་བའི་ གཞན་དབང་གིས། ། སྐུ་གསུང་
ཐུགས་དང་རྩ་བ་ཡན་ལག་གི། ། དམ་ཚིག་ཆགས་ཉམས་འགལ་བ་ཅི་མཆིས་
བ། ། ཐོག་མེད་ནས་བསགས་ སྡིག་ སྒྲིབ་ཉེས་བའི་ཚོགས། ། འགྱོད་ པས་
628



གཤེགས་སོ་བྱང་ཞིང་དག་པ་དང་། །མི་སྒྲིབ་ཚངས་བ་མཆོག་གིས་དངོས་གྲུབ་
སྩོལ། །བཛྲ་ས་མ་ཡ་ཨཞེས་པས་བཤགས་ནས། དེ་ནས་བསྐང་བ་ནི། ཧཱུྃ་
ཧཱི། རབ་འབྱམས་ཞིང་ཁམས་རྒྱ་མཚོའི་མཆོད་པའི་སྤྲིན། །མེ་ཏོག་བདུག་
སྤོས་མར་མེ་དྲི་ཆབ་དང་། །ཞལ་ཟས་རོལ་མོ་འདོད་པའི་ཡོན་ཏན་ལྔ། །ཁྲག་
འཚང་ཨགྷཾ་དབང་བོའི་མེ་ཏོག་དང་། །ཚིལ་གསུར་ཙོང་ཐུག་ཞུན་ཆེན་སྒྲོན་མེ་
དང་། །ཤ་ཆེན་རྐང་གླིང་ཐོད་རྔ་དྲག་པོའི་རྫས། །བདུད་རྩི་སྨན་དང་དམར་
ཆེན་རཀྟ་དང༌། ། བ་ལིང་གཏོར་མ་ ཛ་ གད་ དཔའ་བོའི་ཕུད། ། བདེ་ཆེན་
དགའ་བཞི་འདྲེན་པའི་རིག་མ་འབུམ། །གོ་མཚོན་ཡུལ་མཁར་ཟས་གོས་ཆས་
རྒྱུན་ཕྱུགས། །རྒྱལ་སྲིད་རིན་ཆེན་ཉེ་རྫས་ནོར་སྣ་ཚོགས། ། ལྷ་མིའི་འབྱོར་བ་
རྒྱ་མཚོས་ཀུན་ཏུ་གཏམས། ། གཏུམ་རྔམས་དམག་གི་དཔུང་ཆེན་སྤྲིན་ལྟར་
འཁྲིགས། །རྟེན་གཡབ་མདའ་དང་དར་སྣ་གློག་ལྟར་འཁྱུགས། །དྲག་པོའི་རྔ་
སྒྲ་ཆ་སྒྲ་འབྲུག་ལྟར་( ལྡིར) སྒྲོགས། ། ཕ་རོལ་རྒོལ་འཇོམས་མཚོན་ཆ་ཐོག་
ལྟར་འབེབས། །ཚེ་གཡང་ནོར་བུའི་ཆར་བ་སི་ལི་ལི། །འཇའ་འོད་བདུད་རྩིས་
སྤོས་སྤྲིན་ཏ་ལ་ལ། །རྩེ་དགའ་དབང་གི་འོད་དམར་ཁྱུགས་སེ་ཁྱུག ། བདེ་
དྲོད་རིག་པའི་རྩལ་སྣང་ཤིགས་སེ་ཤིག ། སྣང་སྟོང་སྒྱུ་མར་རོལ་བའི་ཡེ་ཤེས་
ཀྱི། །ཐིག་ལེ་ཆེན་པོ་འཁོར་འདས་མཉམ་པར་གཞལ། །འདོད་རྒུ་ལྷུན་གྱིས་
གྲུབ་པའི་མཆོད་སྤྲིན་འདིས། །རྩ་གསུམ་ཆོས་སྐྱོང་དགྲ་བླ་ཝེར་མའི་སྲོག །
སེང་ཆེན་རྡོ་རྗེ་ཚེ་ཡི་རྒྱལ་བོ་དང་། །དགྱེས་ཡུམ་བློན་འབངས་དྲག་པོའི་དཔུང་
དང་བཅས། །མི་འབྲལ་རྩེ་གཅིག་འགྲོགས་པའི་དད་གུས་ཀྱིས། ། གསོལ་ལོ་
མཆོད་དོ་ཐུགས་དམ་བསྐང་གྱུར་ཅིག ། ཉམས་ཆགས་འཁྲུལ་མེད་ཆོས་ཀྱི་
དབྱིངས་སུ་དག ། བདེ་སྟོང་རྡོ་རྗེ་གསང་བའི་དམ་ཚིག་གིས། །རྟག་ཏུ་འདུ་
629



འབྲལ་མེད་པའི་ངང་ཉིད་ནས། །མྱུར་དུ་དངོས་གྲུབ་འདོད་རྒུའི་དཔལ་སྩོལ་
ཅིག ། ཅེས་དང་། གེ་སར་སྐྱེས་བུ་ཆེན་པོ་འཁོར་དང་བཅས་བའི་ལྗགས་
འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བས་དགྱེས་ཤིང་ཚིམས་
པར་བསམ། །ཨོ་ཏྲིམ་ཞིམ་ཁྱིམ་མེ་མུ་ཏྲ་འབར་ར་ཧཾ༔ ཨ་ལ་ལི་ལ་མོ། །
གཏུང་བ་ཁྱེ་ཨ་ཧོ་ཡེ་སིདྡྷི་ཧཱུཾ། ཏྲཀྵེར་ཁྱེམ་ས་པ་རི་ཝ་ར་ཨི་དཾ་བ་ལི་དྷ་ཁ་ཁ་ཁཱ་
ཧི་ཁཱ་ཧི༔ ཞེས་དང་། ཨོ་ཨ་ཀ་རོ་སོགས་ཀྱི་ཕུལ། ཨོ་ཏྲིམ་ཞིམ་ཁྱིམ་ས་པ་རི་
ཝ་ར་ཨགྷཾ་ནས་ཤབྟ་པྲཏཱི་ཙྪ་ཧོ༔ཨོ་ཏྲི་མ་ཞིམ་སོགས་རྩ་སྔགས་ཤམ་དུ་ཨོཾ་ཨཱ་ཧཱུྃ།
ཞེས་བདུད་རྩི་འབུལ། བསྟན་པའི་བཀའ་གསུང་ཆེན་པོ་གེ་སར་འཕྲུལ་གྱི་རྒྱལ་
བོ་གསང་ཡུམ་བློན་འཁོར་དགྲ་བླ་ཝེར་མ་སྲུང་མ་དང་བཅས་བ་རྣམས་ཀྱིས་
མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ། སངས་རྒྱས་ཀྱི་བསྟན་པ་
སྲུང་། དཀོན་མཆོག་གི་དབུ་འཕང་བསྟོད། ། དགེ་འདུན་དང་ཆོས་ཀྱི་རྒྱལ་
སྲིད་སྐྱོངས། འཇིག་རྟེན་གྱི་རྒུད་པ་སོལ་སོགས་ནས། ། མྱུར་དུ་འགྲུབ་པའི་
འཕྲིན་ལས་ཅིག ། འདོད་གསོལ་སྤྱི་དང་བྱེ་བྲག་ ཏུ་འཕྲིན་ལས་བཅོལ།
བསྟོད་པ་ནི། ཧཱུཾ། །རྒྱལ་བ་ཀུན་དངོས་པདྨ་ཐོད་ཕྲེང་དང་། །རིགས་གསུམ་
ཞི་དང་ཁྲོ་བོའི་སྒྱུ་འཕྲུལ་གར། ། གཅིག་ཏུ་བསྡུས་བ་རྒྱལ་གཤེན་དམ་སྲིའི་
གཤོད། །གེ་སར་ནོར་བུ་དགྲ་འདུལ་ཁྱོད་ལ་བསྟོད། ། ཐུགས་རྗེའི་ལས་སྨོན་
དག་པའི་རྟེན་འབྲེལ་གྱིས། །འཛམ་གླིང་བོད་ཀྱི་རྒྱལ་བོའི་སྐུར་བསྟན་པ། །
དྲན་པས་ཚེ་གཡང་འདོད་རྒུའི་མཆོག་སྩོལ་བ། ། རྡོ་རྗེ་ཚེ་ཡི་རྒྱལ་བོ་ཁྱེད་ལ་
བསྟོད། །སྐལ་བཟང་གང་ཞིག་ཁྱེད་ལ་དད་པས་མོད། །སྟོབས་དཔལ་མཐུ་
ནུས་བསྐལ་བའི་མེ་བཞིན་སྦྱོར། ། དགྲ་གདོན་འབྱུང་བོའི་བླ་སྲོག་ཕྱེ་མར་
བྱེད། །སེང་ཆེན་བདུད་འདུལ་དཔལ་བོ་ཁྱེད་ལ་བསྟོད། །ས་གསུམ་ཆེ་རྒུ་ཀུན་
630



བ།
གྱི་ཅོད་པན་ལ། ། གང་བསམ་རྒྱལ་ཁ་ཐོབ་པར་དབང་བསྒྱུར་ཞིང་། ། སྙན་
པའི་བ་དན་ཕྱོགས་བཅུར་རྒྱས་མཛད་པ། །དོན་འགྲུབ་ཝེར་མ་དཀར་བོ་ཆེད་
ལ་བསྟོད། །དེང་འདིར་རིག་འཛིན་རྣལ་འབྱོར་བདག་ཅག་གི། །མི་འབྲལ་རྡོ་
རྗེ་གསང་བའི་དམ་ཚིག་གིས། །སྲོག་གི་སྙིང་བོ་གཅིག་ཏུ་བསྡུས་ལགས་ན། །
ཐུགས་ཀྱི་དགོངས་ནས་མྱུར་དུ་འགྲུབ་པར་མཛོད། ། དེ་ནས་བཟླས་བ་ནི།
རང་ཡིད་དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས། སྐྱེས་བུ་ཆེན་
པོའི་ཐུགས་ཀར་ཉི་མའི་གདན་ལ་ཨ་ཡིག་དཀར་བོའི་མཐར་སྔགས་ཕྲེང་གིས་
བསྐོར་བ་ལ་ཕོག ། དེ་ལས་འོད་ཟེར་སྣ་ལྔ་བྱུང་བ་རང་ལ་ཐིམས་པས་ལས་
བཞིའི་ཕྲིན་ལས་བསམ་པ་ཙམ་གྱིས་ཐོགས་མེད་དུ་འགྲུབ་པའི་བདག་ཉིད་དུ་
གྱུར། པར་བསམ་ལ། དམིགས་པ་རྩེ་གཅིག་ཏུ་གཏད་དེ། ཨོ་ཏྲིམ་ཞིམ་ཁྱིམ་
མེ་མུ་ཏྲ་འབར་ར་ཧཾ༔ ཨ་ལ་ལི་ལ་མོ༔ གཏུང་བ་ཁྱེད་ ཨ་ཧོ་ཡེ་ སིདྷི་ཧཱུྃ༔
ཧྲཀེར་ཁྱིམ་ཤིནྟཾ་པུཊའི་ཝ་ཤི་མཱར་ཡ་སིདྡྷིཧཱུྃ་ཛ༔ ཞེས་པ་ཅི་ནུས་བཟླས་མཐར་
དབྱངས་གསལ། ཡིག་བརྒྱ་རྟེན་སྙིང་བཟླ། དེ་ནས་སླར་ཡང་གོང་ལྟར་མཆོག་
པས་འཐུས། དེ་ནས་མངའ་གསོལ་ལ་བདུད་རྩི་འཐོར་ཞིང་དར་སྣ་བསྒྲེངས།
མཆོད་པ་སྤོས་རོལ་མོ་བཅས་པས་འདི་སྐད་གྱེར་རོ། །ཧཱུཾ། ། རྒྱལ་བ་ཀུན་གྱི་
ཕྲིན་ལས་དཔའ་བོ་ཆེ། ། ནག་ཕྱོགས་གདུལ་དཀའ་མ་ལུས་འཇོམས་པའི་
གཉེན། །དཀར་ཕྱོགས་རྣམ་པར་རྒྱལ་བའི་བ་དན་ཏུ། །དཔང་བསྟོད་མངའ་
གསོལ་རྡོ་རྗེའི་དམ་ཚིག་བསྲེ། །བསམ་འགྲུབ་བདེ་བ་ཆེན་པོའི་ཕོ་བྲང་དུ། །
སྣང་སྲིད་དྲེགས་པ་ཡོངས་ཀྱི་སྲོག་གི་བདག ། རིག་འཛིན་ཆེན་པོ་འཛམ་གླིང་
རྒྱན་མཆོག་རྩལ༑། རྣལ་འབྱོར་སྙིང་གི་ཐིག་ལེར་མངའ་གསོལ་ལོ། །དཔའ་བོ་
ཆེན་པོ་བདུད་དཔུང་དགྲ་འདུལ་བ། །ཤེས་རབ་རལ་གྲི་མདའ་གཞུ་རྣམ་པར་
631



འཛིན། །དྲན་པས་འཁྲུལ་སྣང་འཁོར་བའི་གཡུལ་འཇོམས་པ། །རོ་མཉམ་རྡོ་
རྗེའི་དབྱིངས་སུ་མངའ་གསོལ་ལོ། །སྲིད་གསུམ་སྐྱེ་རྒུ་ཀུན་གྱི་ཅོད་པན་ལ། །
ཆེ་བཙན་འགྲན་ཟླ་མེད་པར་དབང་བསྒྱུར་ཞིང་། ། སྣང་སྲིད་དགྲ་བླ་ཝེར་མའི་
དཀྱིལ་འཁོར་གྱི། རྗེ་བཙུན་དཔའ་བོ་ཁྱོད་ཉིད་མངའ་གསོལ་ལོ། །ལྟ་དབང་
གཡུལ་ལས་རྒྱལ་བའི་རྔ་སྒྲ་ལྟར། །མི་འཇིགས་སྤོབས་པའི་བདུད་རྩི་ཟླ་མེད་
པ། །མྱུར་དུ་སྙིང་ལ་སྩོལ་བས་ཕྲིན་ལས་ཀྱི། །རྣོ་མྱུར་ཐོགས་པ་མེད་པར་གཡོ་
བར་མཛོད། །ཅེས་དེ་ལྟར་མངའ་གསོལ་ནས། །ཐུགས་དམ་བསྐུལ་ཞིང་ཕྲིན་
ལས་བཅོལ་བ་ནི། སླར་བདུད་རྩིའི་ཕུད་གཏོར་ལ། ཧཱུཾ་ཧཱུཾ། །དགྲ་བླའི་རྒྱལ་བོ་
རྡོ་རྗེ་ཚེ་ཡི་རྒྱལ། ། སྔོན་གྱི་དམ་བཅའ་གཉན་པོའི་དུས་ལ་བབས། །རྣལ་
འབྱོར་བདག་གི་རེ་བ་ཆུད་མ་གསན། ། ལས་སྨོན་འབྲས་བུ་བསླུ་བ་མེད་པར་
མཛོད། །སྐལ་ངན་སྙིགས་མའི་ཡང་མཐའ་འདི་ན་ནི། །ནག་ཕྱོགས་བདུད་
སྲིན་འབྱུང་པོའི་དཔུང་བསྐྱེད་ནས།། ཐེག་མཆོག་བསྟན་པའི་མངའ་ཐང་སྨད་
པའི་ཚེ། ། ཁྱེད་ལ་འབོད་དོ་ཡེ་ ཤེས་ སྤྱན་ གྱིས་ གཟིགས། ། མཐའ་བཞིའི་
དམག་དཔུང་གློ་ བུར་གདུག་པའི་ རྐྱེན། ། དགྲ་སྡེ་སྟོབས་ཤུགས་དར་བའི་
ནགས་ཚལ་ལ། །མྱུར་དུ་རྔམས་པ་དགྲ་འདུལ་རྡོ་རྗེའི་མེ། །དཔའ་བོ་ཁྱེད་ཀྱི་
དམ་བཅས་དགོངས་པར་མཛོད། ། རིག་འཛིན་རྣལ་འབྱོར་བདག་ལ་འཚེ་བ་
དང་། །གསང་ཆེན་བསྟན་ལ་འཁུ་བ་རྡུལ་དུ་རློག ། ཚེ་དཔལ་འབྱོར་པ་མི་
ཟད་གཏེར་དུ་བསྐྱིལ། །ཕྱོགས་ལས་རྣམ་པར་རྒྱལ་བའི་ཕྲིན་ལས་མཛོད། །
འོད་གསལ་རྡོ་རྗེ་སྙིང་པོའི་བཤད་སྒྲུབ་སྡེས། །ནོར་འཛིན་ཐ་གྲུ་ཀུན་ལ་ཁྱབ་པ་
དང་། །བཀྲ་ཤིས་ལས་མཐའ་བཙན་ཞིང་ཆོས་རྒྱུད་འཕེལ། ། ཆོས་མཐུན་
བསམ་རྒུ་ཡིད་བཞིན་འགྲུབ་པར་མཛོད། །འདི་ནས་བྱང་ཆུབ་བར་དུ་བདག་
632



ཅག་ལ། །ལུས་དང་གྲིབ་མ་བཞིན་དུ་མི་འབྲལ་བར། ། རྟག་ཏུ་ལེགས་དང་
སྤྲོད་ལ་ཉེས་དང་བསྣོལ། །ཅི་བཅོལ་ཕྲིན་ལས་ཐོགས་པ་མེད་པར་སྒྲུབས། །
སྙན་གྲགས་དགེ་མཚན་དཀར་པོའི་བ་དན་གྱིས། །སྲིད་པ་གསུམ་པོ་ཟིལ་གྱིས་
ནོན་པ་ཡི། །ངོ་མཚར་དགྲ་བླ་ཝེར་མའི་སྟོབས་ཤུགས་ཀུན། །ད་ལྟ་ཉིད་དུ་
བདག་ལ་འཇུག་པར་མཛོད། ། གནས་སྐབས་ཞི་རྒྱས་དབང་དང་དྲག་པོའི་
ལས། །བསམས་པ་ཙམ་གྱིས་ཐོགས་མེད་འགྲུབ་པ་དང་། །མཐར་ཐུག་ཁྱེད་
ཐུགས་ གདོད་མའི་ གཞི་དབྱིངས་སུ། ། རང་བྱུང་ཡེ་ཤེས་སྐུ་རུ་འགྲུབ་པར་
མཛོད། །ཅེས་པ་འདི་འང་ལྷ་རིགས་བདེ་ཆེན་རོལ་རྩལ་བསྩལ་གྱི་དགོངས་
གཏེར་རྡོ་རྗེའི་ཚིག་དོན་མ་ནོར་བ་བཞིན་དུ། ། དཔའ་བོ་ཆེན་པོ་འདི་ཡི་བྱིན་
བརླབས་ཀྱི་མཚན་མ་ཅུང་ཟད་ཐོབ་པ་མི་ཕམ་རྣམ་པར་རྒྱལ་བས་རང་ལོ་ཉེར་
བརྒྱད་ཆུ་བྱ་རྒྱལ་ཟླ་བའི་དཀར་ཕྱོགས་ཀྱི་དགའ་བ་དང་པོར་རྫོང་གསར་བཀྲ་
ཤིས་ལྷ་རྩེའི་རང་གནས་གྲགས་པའི་མཆོད་ཁང་དུ་གྲུབ་པར་བགྱིས་པ་འདིས་
ཀྱང་གསང་ཆེན་ཨ་ཏི་ཡོ་གའི་བསྟན་དང་བསྟན་འཛིན་གྱི་དབུ་འཕང་སྲིད་རྩེར་
བསྟོད་པའི་རྒྱུར་གྱུ་ཅིག༑། སྒྲུབ་པ་བྱེད་ན་སྟེགས་བུ་ལ། མཎྜལ་གཏེར་གཞུང་
རྩ་བ་ལྟར་ལ། །གཏོར་མ་མཁར་ཐབས་ཀྱི་རྩེ་མོར་ནོར་བུ་འབར་བས་བརྒྱན་པ་
འཁོར་བཤོས་བུ་བཞི་དང་ཅི་འབྱོར་གྱི་མཆོད་རྫས་ཀྱིས་བསྐོར་བ་རྩ་གསུམ་གྱི་
རྟེན་གཏོར། བླན་སྲོག་འཁོར་བཀྲ་ཤིས་པའི་མཆོད་པ་ཅི་འབྱོར་འདི་བྱས་ལ།
རྟགས་མ་མཐོང་བར་དུ་བསྙེན་སྒྲུབ་བྱ། ། ལས་གང་ལའང་དམིགས་པ་ཁ་
བསྒྱུར་བས་ཆོག ། དབང་སྐུར་དང་བསྙེན་སྒྲུབ་ལས་ཕྲ་མོའི་ཞལ་ཤེས་བཅས་
གཏེར་གཞུང་གི་བཤམ་དུ་གསལ་བྱེད་ཡིག་ཆུང་དུ་བཀོད་པ་ལྟར་རོ། །འདི་
ཤིན་ཏུ་བཀྲ་ཤིས་པས་འདོན་ཆེད་ཚེ་རིང་བ་དང། ནོར་ཆར་ལྟར་འབབས་པ་
633



དང༌། ཁྱད་པར་སྙན་གྲགས་ཆེ་ཞིང་གོས་བཟང་པོ་ཐོབ་པ་སོགས་ཇེ་བས་ཇེ་
བཟང་དུ་གྱུར་བ་དང་། རྟགས་དང་མཚན་མ་ངེས་པར་འབྱུང་བ་ སོགས་
ཡོངས་སུ་གྲགས་ཤིང་གྲུབ་པ་ཡིད་ཆེས་པའི་གནས་ཡོད། འདི་ཡང་མི་ཕམ་
པས་སྤེལ་བས་རྦ་མངྒལཾ༈ ། ། །
ཝེར་མའི་གསོལ་ལོ་ཆེན་པོའི་བྲོ་ཡི་ལས་མཐའ་ཤིན་ཏུ་བབས་པ་ནི།
ལམ་སོ་སོ་དང་མཐུན་པའི་དམིགས་བཟླས་ཡོད་ཀྱང་
། འདིར་དབང་གི་ལས་
བྲིས་པ། དུས་ཚེས་བཟང་བོར་བསང་དང་དར་སྣ་སྐྱེམས་ཕུད་སོགས་བརྔན་
ཆས་རྒྱ་ཆེན་པོས་ཝེར་མ་གསོལ། ། ཕྱོགས་ལས་རྣམ་པར་རྒྱལ་བའི་ཕྲིན་ལས་
མཛོད། ཞེས་པའི་མཇུག་ཏུ། །དབང་མཛད་དགྲ་བླ་ཝེར་མའི་དམག་ཚོགས་
ཀྱིས༔ རྡོ་རྗེའི་རྐྱ་བློ་དམིགས་བྱའི་སྙིང་ལ་བརྡུང༔ རང་དབང་མེད་པར་
དབང་བསྡུས་བྲན་དུ་བཀོལ༔ བརྣག་པའི་ལས་འདི་ཇི་བཞིན་མཐར་དབྱུང་
ཤིག ། ཅེས་ བཅོལ་ བས། ། གེ་ སར་ ཝེར་ མའི་ དམག་ ཚོགས་ ཀུན།
བཞད་ཀྱི་དབྱངས་བཅས་སུ། །མཁའ་ལ་དར་ཕྱར་རྐྱ་ཐོ་འཁྲག ། སྣང་སྲིད་
འོད་མར་ངང་དུ་བཞུག ། བསྟན་གཡོ་སིལ་ཁྲོལ་བཞིན་དུ་སྦིར། རྟ་རྨིག་པདྨ་
དམར་པོས་བརྒྱན༔ དམིགས་བྱའི་སྙིང་ལ་བྲོ་བརྡུངས་པས༔ ཡིད་འཕྲོག་
སེམས་བསྒུལ་རྣམ་ ཤེས་ སྨྱོས༔ དབང་བསྡུས་བྲན་དུ་འཁོར་བར་བསམ༔
རྟེན་འབྲེལ་ཡིག་བཅུ་བཞད་པའི་དབྱངས། ཤམ་བུར། ཆེ་གེ་མོའི་སྙིང་ལ་ཧ་
ན་ཧ་ན་ར། ག་དུ་ན་དུ་ན་ཝ་ཤཾ་ཀུ་རུ་ཧོ༔ ཞེས་བཟླས་གང་ལ་དམིགས་པ་དེ༔
ལྡོག་མེད་རང་གི་དབང་དུ་འདུ༔ བསད་ཀྱང་མི་འགྲོ་བྲན་བཞིན་བྱེད༔ མེ་
ལ་སྦྲང་བུ་བཞིན་དུ་འགུགས༔ སྙིང་ལ་ལྕགས་ཀྱུས་ཟིན་པ་འདྲ ཨེ་མ་ཝེར་
མའི་མཐུ་རྩལ་ལྟོས༔ཕྱི་རུ་སྐྱེ་དགུའི་སྤྱི་བོར་རྒྱུ༔ ཝེར་མའི་བྲོ་བརྡུང་སྔགས་ཀྱི་
634



གནདསརྦ་ལོ་ཀ་སྤེལ་བས་འགྲུབ3དཔལ་ལ་དབང་བའི་རྒྱལ་བོར་འགྱུར༔
ལས་ཀྱི་འཁོག་ལོས་སྒྱུར་བ་འགྲུབ༔ མ་གུས་པ་ལ་ཆད་སྦྱར་ན༔ སྒོ་ཁྱི་བཞིན་
དུ་འབངས་སུ་ཞི༔ སྲིད་པའི་རྡོས་ལ་འདེབས་པར་བྱེད༔ ཚད་ལྡན་པར་
གཅིག་ལས་སྦྱར་ན༔ ཕྱི་ནས་ཆེད་དུ་མ་བསམས་ཀྱང༔ དུས་སུ་གང་ལ་
བརྣག་པ་དེ༔ བདག་ལ་ཕྱག་འཚལ་དགོས་བ་ཡོང༔ ཨེ་མ་ཝེར་མའི་མཐུ་ལ་
ལྟོས༔ མེ་ཕག་ཟླ་ཚེས་ལ་བསེ་རུ་འོད་ལྡན་དཀར་པོའི་སྙིང་དབུས་ནས་ཐོལ་
གྱིས་བྱུང་བ་མངྒལཾ། ། ། །
༄༅། །གེ་སར་རྒྱལ་པོ་ལ་བསྟེན་ནས་ལྕག་ཚན་ཡིད་བཞིན་ནོར་བུ་
སྒྲུབ་ཚུལ།
འཇུ་མི་ཕམ།
གེ་སར་རྒྱལ་པོ་ལ་བསྟེན་ནས་ལྕག་ཚན་ཡིད་བཞིན་ནོར་བུ་སྒྲུབ་པ་ནི།
སྦ་ལྕག་ཚིགས་གསུམ་པའམ༔ བཀྲ་ཤིས་པའི་ཤིང་དང་རིན་པོ་ཆེ་སོགས་ལྕག་
ཚན་ལྕག་འབྲས་ལྕག་ལུང་ལྡན་པ་ཡིད་འོང་བྱས་པལྕག་ཚན་གྱི་རྩེ་མོའི་སྒྲུབས་
གཡོག་བྱས་པའི་ནང་དུའམ༔ ཡང་ན་ དངུལ་ སྦུག་སོགས་ སུ་ སྔགས་འདི་
གསེར་དངུལ་སོགས་སམ་སྣག་མཚལ་གྱིས་བྲིས་ཏེ་བཅུག ཨོ་ཨཱཏྟཾ་ཧྲིམ་ཧ་
རི་ནི་ས་ར་ཙ་ཧཱི་ཡ་སརྦ་ཀརྨ་སིདྡྷི་ཧཱུྃཨོཾ་མ་ཧཱ་སིང་ཧ་མ་ཎི་རཱ་ཛ་སརྦ་ཨདྨསིདྡྷི་
ཧཱུྃ་ཨཱ༔ ཧ་ཧཱ་ཧི་ཧི་ཧེ་ཧི་ཧོ་ཧོམ་མ་བི་ཛེ་ཡེ་སིདྡྷི་ཧཱུྃཞེས་སོ༔ གཞན་ཡང་རང་
མོས་དྲ་མ་ཡི་དམ་མཁའ་འགྲོ་ཆོས་སྐྱོང་གི་སྔགས་དང་ཡེ་དྷར་འདོད་གསོལ་
མདོར་བསྡུས་བྲིས་ཀྱང་རུང༔ མེད་ཀྱང་ཆོག༔ ལྕག་འབྲས་ལ་དར་སྣ་ལྔའི་
འཕྱང་འཕྲུལ་སོགས་འོས་པའི་རྒྱན་ཅི་རིགས་བས་མཛེས་པར་བྱའོ༔ དེ་ནི་
ཐོག་མར་རྟེན་བཅའ་བའོ༔ བར་དུ་བསྒྲུབ་བ་ནི༔ སྟེགས་ཀྱི་སྟེང་དུ་འབྲུ་
635



དཀར་གྱི་ཚོམ་བུ་ལ་ལྕག་ཚན་བཀོད༔ མཆོད་པས་བསྐོར༔ སྦྱངས་ཁྲུས་བྱས་
པའམ༔ བསྟུན་ཨ་མྲྀཏས་བསང་པ། སྭ་བྷཱ་ཝས་སྦྱངས༔ སྟོང་བའི་ངང་
ལས་ལྕག་ཚན་དེ་ཉིད་རྩ་བ་རྡོ་རྗེ་ཕ་ལམ་ལས་གྲུབ་པའི་རྡོ་རྗེ་རྩེ་ལྔ་པ་ཧཱུཾ་གིས་
མཚན་པ༔ སྐེད་པ་ཡིད་བཞིན་དཔག་བསམ་ཤིང་ལས་གྲུབ་པའི་རིན་པོ་ཆེ་
ཟུར་བརྒྱད་པ་ཡཿས་མཚན་པ༔ རྩེ་མོ་བིཊྚཱར་ཡ་དབང་གི་རྒྱལ་པོ་ནོར་བུ་
འབར་བའི་ཏོག་ཅན་ཨོ་དཀར་པོས་མཚན་པ༔ ལུང་ཐག་རིན་པོ་ཆེ་སྣ་ལྔའི་
སྐུད་པ་འཇའ་འོད་འཕྲོ་བ་སཱ་སེར་གྱིས་མཚན་པ༔ ལྕག་འབྲས་རིན་པོ་ཆེ་སྣ་
བརྒྱད་ཀྱི་སྐུད་པ་ལྷས་མ་གྲུ་བཞི་མདོག་བརྒྱད་འཚེར་བ་ཕྲིན་ལས་སྣ་ཚོགས་ཀྱི་
འོད་ཟེར་འཁྲུགས་པ་ཧཱ་ལྗང་གིས་མཚན་པ༔ དྲན་པ་ཙམ་གྱིས་དགོས་འདོད་
ཆར་ལྟར་འབེབས་པ༔ དགྲ་བླ་ཝེར་མ་མ་མོ་མཁའ་འགྲོའི་བླ་རྡོ་དམ་པ༔
རྣམ་པ་ཐམས་ཅད་པའི་དངོས་གྲུབ་ཀྱི་རྫས་ཆེན་པོར་གྱུར༔ ཞེས་བརྗོད་ལ།
ཨོ་ཨཱ༔ ཧཱུྃ་སྭཱ་ཧཱ༔ བདུན་བརྗོད༔ ལྕག་ཚན་གྱི་ནང་དུ་ཧཱུྃ་ལས་གཞལ་ཡས་
ཁང་འདོད་རྒུའི་བཀོད་པ་ཕུན་སུམ་ཚོགས་པའི་དབུས་སུ༔ རྩ་གསུམ་དམ་
ཅན་རྒྱ་མཚོ་མ་ཚང་བ་མེད་པ༔ ཁྱད་པར་གེ་སར་རྒྱལ་པོ་འཁོར་དཔའ་ཐུལ་
དྭངས་སྨན་དགྲ་བླ་ཝེར་མ་མ་ཚང་བ་མེད་པར་བཞུགས་པའི་གནས་གསུམ་
འབྲུ་གསུམ་གྱིས་མཚན་པའི་འོད་ཟེར་གྱིས་ཡེ་ཤེས་པ་སྤྱན་དྲངས་ནས་བསྟིམ༔
ཨོ་བཛྲ་གུ་རུ་དྷེ་ཝ་ཌཱ་ཀི་ནི་དྷརྨ་པཱ་ལ་མ་ནི་རཱ་ཛས་མ་ཡ་ཛ༔ ཛཧཱུྃ་བཾ་ཧོ༔
ལན་གསུམ་གྱིས་བསྟིམ༔ མཆོད་ཅིང་བསྟོད༔ ལྷ་རྣམས་ཀྱི་འོད་ཟེར་དང་
ལས་སྣ་ཚོགས་སྒྲུབ་པའི་ཕོ་ཉ་ལྕག་འབྲས་ཀྱི་ལམ་ལས་འཕྲོས་ཏེ་འཇིག་རྟེན་གྱི་
ཁམས་ཀུན་ཏུ་ཁྱབ་པས་ཞི་རྒྱས་དབང་དྲག་མཆོག་གི་ལས་གོང་འདོད་ལྷུན་
གྱིས་གྲུབ་པར་མཛད་ཅིང་བདག་ཅག་ཕྱོགས་ལས་རྣམ་པར་རྒྱལ་བའི་མཆོག་
636



སྒྲུབ་པར་བསམ་ལ༔ གོང་གི་བྲི་རྒྱུའི་སྔགས་ཚན་གཉིས་པོ་རིམ་བཞིན་བརྒྱ་རེ་
བཟླས་པས་བྱིན་གྱིས་བརླབས༔ ནན་ཏན་སྒྲུབ་ན་སྔགས་གོང་མ་ཇི་འགྲུབ་
དང༔ འགྲུབ་རྟགས་མ་བྱུང་གི་བར་དུ་བཟླ༔ རྟགས་ནི་ལྕག་ཚན་འགུལ་
བཟོད་དང་དུ་བ་མེ་འབར་འཇའ་སྤྲིན་འཁྲིགས་སྒྲ་སྒྲོགས་པ་སོགས་ཀྱི་བར་
དུའོ༔ དེ་ལྟར་བྱུང་ན་བཟུང་བ་ཙམ་གྱིས་ཇི་ལྟར་འདོད་པའི་དངོས་གྲུབ་
ཐོབ༔ མཐར་ལྷ་རྣམས་དང་ལྕག་ཚན་ངོ་བོ་དབྱེར་མེད་པས་སེང་ཆེན་གྱི་རང་
བཞིན་ལས་རྣམ་པ་ལྕག་ཚན་དུ་སྣང་བ་དེ་ཉིད་འཆང་བ་དང་གཡུགས་པ་ཙམ་
གྱིས་བསམ་པའི་དོན་ཐམས་ཅད་ཐོགས་པ་མེད་པར་འགྲུབ་པའི་ནུས་པ་དང་
ལྡན་པར་གྱུར༔ ཅེས་བསམ་ལ༔ སུ་པྲ་ཏི་ཥྛ་དང་རྟེན་སྙིང་ཚར་གསུམ་གྱིས་
རབ་གནས་བྱ་ཞིང་བཀྲ་ ཤིས་བརྗོད་པར་བྱའོ༔ གསུམ་པ་ལས་སྦྱོར་ནི༔
རྒྱུན་དུ་ལྕག་ཚན་དེ་དང་གར་འགྲོ་གར་འདུག་ཏུ་འཆང་ན་བར་ཆད་ཀུན་སྲུང་
ཞིང་བཀྲ་ཤིས་པ་དང་བསམ་པའི་དོན་འགྲུབ༔ ཁྱད་པར་གནོད་པ་བཟློག་པ་
དང༌༔ དོན་བསྒྲུབ་པ༔ ལས་ གང་བྱེད་ པའི་ཚེ་ ལྕག་ཚན་ ཕྱོགས་ དེར་
གཡུགས་ཤིང་སྔགས་བཟླ་དམིགས་པ་བྱ༔ གཡུག་པ་ཙམ་གྱིས་ཆར་དང་རླུང་
སོགས་འབྱུང་བའི་འཇིགས་པ་དང་༔ ལམ་དགྲ་ལྟས་ངན་མི་མཐུན་པ་ཐམས་
ཅད་བཟློག་གོ༔ ཡུལ་ཁམས་དབང་དུ་བསྡུ་ན་སྔགས་འདྲེན་པའི་ཤམ་བུར་
སརྦ་ལོ་ཀ་ཨ་ཀར་ཡ་ཛ༔ ལཱ་ཤི་ཀུ་རུ་ཧོ༔ ཞེས་བཏགས་ཏེ་ལས་བཞིའི་དཔའ་
བོ་མཁའ་འགྲོ་རྣམས་དང་དགྲ་བླ་ཝེར་མ་ཕོ་ཉའི་ཚོགས་ཀྱིས་འོད་ཟེར་དམར་
པོས་འཇིག་རྟེན་ཐམས་ཅད་དམར་ལམ་ཞུ་སྟེ་རང་གི་རྐང་ཞབས་སུ་ཐིམ་པར་
བསམ་ལ་གང་འདོད་ཕྱོགས་སུ་གཡུགས་པས་ཡུལ་ཁམས་ཐམས་ཅད་དབང་དུ་
འདུ༔ ཕས་རྒོལ་དམག་གི་དཔུང་སོགས་ལ་ལྕག་ཚན་བྲབ་ཚུལ་གྱིས་དབང་
637



དྲག་གི་དམིགས་པ་ཅི་འདོད་བྱས་པས་འགྲུབ༔ རྩོད་པ་སོགས་ཀྱི་ཚེ་དང་པོར་
དེ་ཕྱོགས་གཡུགས་ནས་རང་གི་རུམ་དུ་བཅུག་པས་རང་རྒྱལ་ལོ༔ མདོར་ན་
གང་དང་ཅི་འདོད་པའི་ལས་ལ་ལྕག་ཚན་བསྐྱོད་ཅིང་སྔགས་དམིགས་རྐྱང་པས་
འགྲུབ་ངེས་ཏེ༔ གུy དགེ་བྱེད་ཆུ་སྟག་ཟླ་ཚུས་ལ་འཕྲལ་ཤར་མི་ཕམ་པས་
བྲིས་པ་སུས་སྒྲུབ་པ་བྱས་པའི་དུས་སུ་དོན་འགྲུབ་བོ༔ མངྒ་ལཾ། ། ། །
༄༅། །གེ་ སར་ རྒྱལ་ པོའི་ གཡང་ སྒྲུབ་ ཡིད་ བཞིན་ ནོར་ བུ་ བསམ་
འཕེལ་བཞུགས་སོ། །
འཇུ་མི་ཕམ།
ན་མོ་པདྨ་ཀཱ་ར་ཡ། འཛམ་གླིང་ནོར་བུ་དགྲ་འདུལ་ལ། །བསྟེན་ནས་
དཔལ་འབྱོར་སྤེལ་བའི་ཐབས། ། ཕུན་ཚོགས་དཔག་བསམ་ཤིང་ཆེན་ལ། །
ནོར་བུའི་འབྲས་ལྡན་འདི་ཉིད་བསྟན། ། རིན་ཆེན་ལས་བྱས་གའུ། ། གཞུང་
བཞིན་སྲོག་ འཁོར་ བླ་ རྡོ་ དང་། ། གསེར་ དངུལ་ ཟངས་ ལྕགས་ གཡུ་ བྱུར་
སོགས། །རིན་ཆེན་སྣ་ཚོགས་གཡང་རྫས་གཏམས། །ཡེ་ཤེས་ལས་དང་འཇིག་
རྟེན་གྱི། །ནོར་ལྷ་རྣམས་ཀྱི་གཟུངས་སྔགས་སམ། །མིང་དང་འདོད་དོན་སྤེལ་
ཚིག་བཅས། ། ཤོག་དྲིལ་བྱས་པ་རིན་ཆེན་གྱི། །སྦུ་གུར་བཅུག་པ་ནང་དུ་
བཞག ། དེ་ཉིད་སྒྲུབ་པའི་རྟེན་དུ་བཞུགས། །ཇི་འབྱོར་གཙང་མའི་མཆོད་
སྤྲིན་བཤམས། །ཡི་དམ་ཆོ་གའི་ལས་གཞུང་བསྲིངས། །མདུན་དུ་བྷུ་ཡིག་སེར་
པོ་ནི། ། གཙུག་གཏོར་འཁོར་ལོས་བསྒྱུར་བ་ཉིད། །འོད་ཞུ་གུའུ་རིན་ཆེན་
གྱི། །གཞལ་ཡས་ཆོས་ཀྱི་དབྱིངས་དང་མཉམ། ། སྣ་ཚོགས་འདོད་རྒུའི་སྤྲིན་
ཕུང་གཏིབས། ། ཕྱི་དང་ནང་མེད་ཀུན་ཏུ་ཟླུམ། ། དེ་དབུས་རིན་ཆེན་སྣ་
ཚོགས་ཁྲིར། །ཨ་ལས་སེང་ཆེན་ནོར་བུ་ནི། །དཀར་དམར་བདེ་ཆགས་གཞོན་
638



ནུའི་ཚུལ། །དར་དང་རིན་ཆིན་རྒྱན་ཆས་རྫོགས། །གཡས་ན་ཡིད་བཞིན་ནོར་
བུ་དང་། །གཡོན་ན་ལྕགས་ཀྱི་མདའ་གཞུ་བསྣམ། །དགྱེས་ཡུམ་གསང་བའི་
ཡུམ་ཆེན་བཞི། །མཛེས་འཛུམ་མདའ་དར་ཚེ་བུམ་བསྣམ། །
རྡོ་རྗེ་ལེགས་པ་ གཡུ་སྒྲོན་མ། ། དམག་དཔོན་མིག་དམར་ཆེན་པོ་
དང་། །གཏེར་སྲུང་རྨ་རྒྱལ་སྤོམ་ར་སོགས། ། འདོད་རྒུ་ཡིད་བཞིན་སྩོལ་བ་
ཡི། །གཏེར་བདག་ཝེར་མ་སྤྲིན་ལྟར་འཁྲིགས། ། དཔའ་ཐུལ་དྭང་སྨན་ཡང་
འཁོར་བཅས། ། དགྱེས་པའི་གླུ་ལེན་བྲོ་བརྡུང་འཁྲབ། ། རྫུ་འཕྲུལ་རླུང་རྟ་ལྷ་
བཞི་དང་། །མགྲོན་ཡག་དར་མ་བཅུ་གསུམ་སོགས། །མ་ངེས་སྒྱུ་འཕྲུལ་རོལ་
རྩེད་ཅན། ། གློག་ལྟར་འཁྱུག་ཅིང་རྡུལ་ལྟར་འཚུབ། །མཁའ་ལ་བདུད་རྩིའི་
སྤྲིན་དཀར་ལ། ། ཕུ་བོ་དུང་ཁྱུང་དཀར་པོ་ སོགས། ། ལྷ་ ཁམས་ ཕྱ་གཡང་
བདག་པོ་བཞུགས། །མེ་ཏོག་སྤོས་སྤྲིན་འཇའ་འོད་དང་། །ཚེ་གཡང་ཆར་པ་
ཐོ་ལོ་ལོ། །བར་སྣང་འོད་ཀྱི་ལྡིང་གུར་ན། །གེར་མཛོ་ལ་སོགས་གཉན་དམག་
འབུམ། །ངོ་མཚར་ཀི་བསྭོ་ཤ་ར་ར། ། ས་གཞི་གཡང་ཞག་རྒྱ་མཚོ་ལ། །ནུ་བོ་
ཀླུ་སྦྲུལ་འོད་འབྱུང་སོགས། ། ཀླུ་ཡི་གཏེར་བདག་མ་ལུས་བཞུགས། །ལོངས་
སྤྱོད་ན་བུན་ཆི་ལི་ལི། །བར་མཚམས་འོད་ལྔའི་དྲུ་མིག་ན། ། ཨ་ནེ་གུང་སྨན་
རྒྱལ་མོ་དང་། ། སྲིང་ལྕམ་ཟ་ལེ་འོད་དཀར་སོགས། །འབྱུང་བ་ལྔ་བདག་ལྷ་
མོའི་ཚོགས། ། ཡིད་འོང་དགྱེས་པའི་རྣམ་འགྱུར་གཡོ། ། ཡེ་ཤེས་ལས་དང་
འཇིག་རྟེན་གྱི། །ནོར་ལྷ་གཏེར་བདག་ཝེར་མའི་ཚོགས། །མ་ཚང་མེད་པར་
ཀུན་ནས་འཁྱིལ། ། ཕྱོགས་རྣམས་ཀུན་དུ་ཁྱབ་པ་ཡི། ། གསེར་འོད་འབར་
པའི་ཀློང་དཀྱིལ་ན། །མ་འདྲེས་ཡོངས་སུ་རྫོགས་པའི་གར། །སྣང་སྟོང་མཉམ་
ཉིད་ཆེན་པོར་གསལ། །ཧཱུྃ། ། ཨོ་རྒྱན་ཡུལ་གྱི་ནུབ་བྱང་མཚམས། །པདྨ་གེ་
639



སར་སྡོང་པོ་ལ། ། ཡ་མཚན་མཆོག་ གི་ དངོས་གྲུབ་བརྙེས། ། པདྨ་འབྱུང་
གནས་ཞེས་སུ་གྲགས། ། འཁོར་དུ་མཁའ་འགྲོ་མང་པོས་བསྐོར། ། ཁྱེད་ཀྱི་
རྗེས་སུ་བདག་སྒྲུབ་ཀྱིས། །བྱིན་གྱིས་རློབས་ཕྱིར་གཤེགས་སུ་གསོལ། ། ད་ལྟ་
སྙིགས་མ་ལྔ་ ཡི་ དུས། ། ནག་ ཕྱོགས་ གདོན་འདྲེའི་ འཚུབ་ འགྱུར་དང་། །
མཐའ་དམག་གདུག་པའི་ཁ་གནོན་དུ། ། ཁྱོད་ཉིད་དགྲ་བླའི་སྐུར་བཞེངས་
པའི། །གེ་ སར་རྒྱལ་པོས་བྱིན་ཕོབ་ཅིག ། བཀྲ་ཤིས་ གསང་བའི་གའུ་
འདི། །གཞལ་ཡས་ཁང་དུ་བྱིན་གྱིས་རློབས། ། རིན་ཆེན་བླ་རྡོ་སྲོག་འཁོར་
རྣམས། །ཡེ་ཤེས་ལྷ་རུ་བྱིན་གྱིས་རློབས། །རིན་ཆེན་ནོར་སྣག་གཡང་རྫས་
རྣམས། །འདོད་འབྱུང་ནོར་བུར་བྱིན་གྱིས་རློབས། །རྟེན་མཆོག་འདི་ལ་རྟེན་
མཛོད་ལ། །གནས་འདིར་རྟག་ཏུ་བཞུགས་ནས་ཀྱང་། །བདག་གི་ཚེ་གཡང་
དཔལ་འབྱོར་བསྐྱེད། ། སྙན་དང་གྲགས་པ་ཕྱོགས་བརྒྱར་སྤེལ། ། སྲིད་པ་
གསུམ་གྱི་གཙུག་རོལ་ན། །ཆེ་བཙན་འགྲན་ཟླ་མེད་པ་ཡི། །ཕྱོགས་ལས་རྣམ་
པར་རྒྱལ་བའི་གཡང་། །དུས་འདི་ཉིད་དུ་བདག་ལ་སྩོལ། །ལྷ་ཀླུ་མི་ཡི་སྲིད་པ་
ཡི། །བདེ་སྐྱིད་དཔལ་འབྱོར་ཕྱུ་དང་གཡང་། །སྟེང་ནས་ཆར་བཞིན་དབབ་ཏུ་
གསོལ། །བར་ནས་སྤྲིན་བཞིན་གཏིབ་ཏུ་གསོལ། ། འོག་ནས་མཚོ་རླངས་
བཞིན་དུ་འཕྱུར། ། ཕྱོགས་དུས་ཕྱ་གཡང་མ་ལུས་པ། །འདིར་ཁུག་འདིར་
བསྡུས་འདིར་སྟིམས་ཤིག ། སྣང་སྟོང་འོད་ལྔའི་གའུ་རུ། །མི་ཤིག་ཐིག་ལེས་
རྒྱས་ཐོབ་པ། ། རྡོ་རྗེའི་ཚེ་གཡང་འོད་འབར་བ། ། བཀྲ་ཤིས་ནོར་བུའི་རྒྱལ་
མཚན་བསྐྲུན། །ཁྱོད་ལ་མཆོད་པ་འབུལ་བ་ནི། ། ལྷ་ཀླུ་མི་ཡི་འཇིག་རྟེན་
ན། ། འདོད་ པའི་ཡོན་ ཏན་ ཇི་ མཆིས་ པ། ། མ་ཚང་མེད་ པའི་ རོལ་མོར་
འབུལ། །བདག་ལ་བརྩེ་བས་བཞེས་སུ་གསོལ། ། ཡིད་བཞིན་ནོར་བུ་དཔག་
640



བསམ་ཤིང་། ། གཏེར་བུན་བདུད་རྩི་འདོད་འཇོའི་བ། ། གསེར་གྱི་སྙིང་པོའི་
སྤྲིན་ལས་ནི། །འདོད་རྒུའི་ཆར་ཆེན་འབེབ་པ་དང་། ། བསྟོད་བསྔགས་སྙན་
པའི་འབྲུག་སྒྲ་གཡོ། ། བདེ་ཆགས་དབང་གི་གློག་ཟེར་འབར། ། སྣང་སྟོང་
མཉམ་པ་ཆེན་པོ་རུ། །ཞེན་མེད་སྒྱུ་འཕྲུལ་དྲྭ་བའི་གར། ། ཁྱོད་ལ་འབུལ་ལོ་
བཞེས་སུ་གསོལ། །སྨན་གཏོར་རཀྟ་ཛ་གད་ཕུད། །ཟག་མེད་དགྱེས་ཉམས་
སྦྱོར་བ་ཡི། །སྣང་སྲིད་བདེ་ཆགས་མཛེས་མའི་གར། །གཡོ་འདྲེན་འཁྱུད་ཅིང་
མི་ཕྱེད་སིམ། །ཐུགས་ཀྱི་དཔལ་བེའུ་རྒྱས་པར་འབུལ། །མདོར་ན་སྣང་སྲིད་
མ་ལུས་པ། ། དགྱེས་མཉམ་མཆོད་པའི་ཕྱག་རྒྱར་འབར། །སྣང་སྟོང་མི་ཕྱེད་
དབྱིངས་སུ་སིམ། །ཨ་ལ་ལ་ཧོ་མཆོད་པ་བཞེས། །རྟེན་འབྲེལ་ལས་དང་སྨོན་
ལམ་དང་། ། ཆོས་ཉིད་ཡེ་ ཤེས་ ཐུགས་རྗེ་ཡིས། ། དུས་ འདིར་རྣལ་འབྱོར་
བསྒྲུབ་པ་པོའི། ། རེ་བའི་འབྲས་བུ་མ་ལུས་པ། ། གེགས་མེད་མངོན་དུ་གྱུར་
ནས་ཀྱང་། །བྱང་ཆུབ་བར་དུ་མི་འབྲལ་བར། ། དཔག་བསམ་ཤིང་དང་ཡིད་
བཞིན་ནོར། །གཏེར་གྱི་བུམ་པ་བཟང་བོ་སོགས། །མདུན་ན་གནས་པའི་མི་
བཞིན་དུ། ། ངེད་ལ་དགོས་པ་གང་ཡོད་པ། ། མ་ཚང་མེད་པར་ཁྱོད་ཀྱིས་
སྩོལ། །རྡོ་རྗེ་གསང་བའི་དམ་ཚིག་ལས། ། འདའ་བ་མེད་དོ་ས་མ་ཡ། །
ཐུགས་གསང་དབྱིངས་སུ་རོ་གཅིག་ནས། ། དོན་གཉིས་ལྷུན་གྱིས་གྲུབ་པར་
མཛོད། །དེ་ནས་བཟླས་པ་བྱ་བ་ནི། རང་གི་ཐུགས་ཀའི་འོད་ཀྱིས་མདུན་གྱི་
ལྷའི་ཐུགས་རྒྱུད་བསྐུལ། དེའི་ཐུགས་ཀའི་འོད་ཀྱིས་ཡེ་ཤེས་དང་ལས་དང་
འཇིག་རྟེན་གྱི་ནོར་ལྷ་རབ་འབྱམས་བསྐུལ། དེ་དག་གི་སྟོབས་དང་རྫུ་འཕྲུལ་
དབང་གི་འོད་ཟེར་གློག་ལྟ་བུ་ཕྱོགས་བཅུར་འཕྲོས་བས། འཁོར་འདས་ལམ་
གསུམ་གྱི་ཚེ་བཅུད་དཔལ་འབྱོར་ཐམས་ཅད་འོད་ལྔའི་ཐིག་ལེ་ཐིག་ཕྲན་བཀྲ་
641



ཤིས་རྫས་རྟགས་ལ་སོགས་པའི་རྣམ་པར་མེར་མེར་ཤིག་ཤིག་ཡོམ་ཡོམ་དུ།
བདག་དང་བསྒྲུབ་རྫས་ལྷ་རྣམས་དབྱེར་མི་བྱེད་པ་འདའ་མེད་རིན་ཆེན་གསང་
བའི་གའུ་བཀྲ་ཤིས་གཞལ་ཡས་ཁང་ཆེན་པོ་འདིར་སིབ་སིབ་ཐིམ་པས་ཟླ་བ་སྤྲིན་
ལས་གྲོལ་བ་ལྟར། སྟོབས་དཔལ་ཚོ་བཅུད་བཀྲག་མདངས་ཐམས་ཅད་གོང་
ནས་གོང་དུ་བརྒྱ་འགྱུར་སྟོང་འགྱུར་དུ་འཕེལ་ཏེ། འདོད་རྒུ་ལྷུན་གྱིས་གྲུབ་པའི་
དབང་ཕྱུག་ཆེན་པོར་གྱུར་ནས། སྲིད་དང་ཞི་བ་ཡོངས་ཀྱི་གཙུག་ན་གཟི་
བརྗིད་མཚུངས་མེད་དུ་འབར་བའི་དངོས་གྲུབ་སྟན་ཐོག་འདི་ཉིད་དུ་མངོན་དུ་
གྱུར་པ་བསམ་ལ། མཉམ་ཉིད་རྡོ་རྗེ་ལྟ་བུའི་ངང་ནས་སྔགས་འདི་བཟླའོ། །
ཨོ་ཏྲིང་ཞིམ་ཁྱི་མེ་མུ་ཏྲ། འབར་ར་ཧཾ་ཨ་ལ་ལི་ལ་མོ་གཏུང་པ་ཁྱེ། ཨ་ཧོ་ཡེ་སིདྡྷི་
ཧཱུྃ། ཀྲག་ཤེར་རཀྟིམ། ར་རྫ་པ་ལ་སིདྡྷི་ཧཱུྃ༔ ན་ན་ཁ་དྷེ་པུཎྜི་སིདྷི་ཧཱུྃ། གཞན་
ཡང་གབ་པའི་བཟླས་དམིགས་ཀྱང་། ། སྦྱར་ལ་བཟླས་པ་ཚུལ་བཞིན་བྱ། །
མངོན་སུམ་ཉམས་དང་རྨི་ལམ་ལ། ། བསྒྲུབ་པའི་རྟགས་མཐོང་དངོས་གྲུབ་
བླངས། །མཐར་ནི་མཆོད་བསྟོད་ཐུགས་དང་བསྐང་། །ཟས་ནོར་སྤྱི་དང་ཁྱད་
པར་དུ། །གང་འདོད་གསོལ་བཏབ་གཡང་འགུགས་བྱ། ། རྟག་ཏུ་རྟེན་དེ་མི་
འབྲལ་བཅང་། །དུས་དང་དུས་སུ་མཆོད་གསོལ་བྱ། །དེས་ནི་ཇི་ལྟར་དབུལ་
བོ་ཞིག ། ནོར་བུའི་གཏེར་ཆེན་རྙེད་པ་ལྟར། །ཇི་བསམ་འབད་མེད་ལྷུན་
གྱིས་འགྲུབ། ས་མ་ཡ། །འདི་ནི་རང་བཟོ་མ་ཡིན་ཏེ། རྒྱུད་དང་དམ་པའི་
ལུང་བཞིན་དུ། ། ལྷ་རིགས་ཆེན་མོའི་དག་སྣང་གི། དགོངས་མཛོད་ནོར་བུ་
མངོན་དུ་བསྟན། ཨོཾ། ཞེས་པའང་ཝེར་མ་བསེ་རུ་འོད་ལྡན་དཀར་པོ་ཞེས་
འབོད་པ་མེ་བྱི་ཟླ་ཚེས་༢༥ཡི་གུང་ཐུན་ལ་ཤར་མར་བྲིས་ནས་སླར་ཡང་ལྕགས་
འབྲུག་ཟླ་ཚེས་དགེ་བར་སྤེལ་བ་མངྒ་ལཾ། ། ། །
642



༄༅། །གེ་སར་རྒྱལ་བོའི་གཡང་འགུག་སྲིད་ཞིའི་དྭངས་བཅུད་སྡུད་
པའི་ནོར་བུ་བཞུགས་སོ། །
འཇུ་མི་ཕམ།
༈ ། །ཧཱུཾ་ཧཱི། ཕྱོགས་དུས་ཀུན་ཁྱབ་མཉམ་པ་ཉིད་ཀྱི་དབྱིངས། །མི་
ཤིགས་འོད་ལྔ་འབར་བའི་ཏི་ལ་ཀ །རྟག་བརྟན་གཡང་དྲུང་གསང་བའི་ཕོ་བྲང་
ནས། །ཡེ་ཤེས་རྡོ་རྗེའི་ཚེ་དབང་མཆོག་འཆང་བ། ། རིག་འཛིན་ཆེན་པོ་
འཛམ་གླིང་རྒྱན་མཆོག་རྩལ། ། ཤེས་རབ་རལ་གྲི་མདའ་གཞུའི་འཕྲུལ་འཁོར་
གྱིས། །སྲིད་པའི་དགྲ་སྡེ་འཇོམས་པའི་དཔའ་བོ་ཆེ། ། ཀུན་འབྱུང་ཡིད་བཞིན་
ནོར་བུའི་རྒྱལ་བོ་ནི། །སྐུ་རྗེ་དོན་གྲུབ་ཝེར་མ་དཀར་པོ་དང་། །བཀའ་འཁོར་
སྣང་སྲིད་དྲེགས་པའི་དཔུང་དང་བཅས༔ མཆོད་ཅིང་བསྟོད་ནས་ཐུགས་དམ་
བསྐུལ་ལགས་ན། ། ཐོགས་མེད་ཕྲིན་ལས་དབང་གི་འོད་ཟེར་གྱིས། ། སྟེང་
འོག་ཕྱོགས་བཅུའི་ཁམས་ན་གནས་པ་ཡི། ། ལྷ་ཀླུ་མི་ཡི་སྲིད་པའི་ཚེ་དཔལ་
སྟོབས། །འཁོར་འདས་ལམ་གསུམ་དྭངས་མའི་དགེ་མཚན་ཆ །ཁབ་ལེན་རྡོ་
ཡིས་ལྕགས་བཞིན་འདིར་བཀུག་ནས། །འོད་འབར་བཀྲ་ཤིས་རྫས་ཀྱི་རྣམ་པ་
རུ། །གསང་བའི་དཀྱིལ་འཁོར་འདི་ལ་བྱིན་ཕོབ་ཅིག ། སྣང་སྲིད་བདེ་སྟོང་
དབྱིངས་སུ་ཞུ་བ་ཡི། །དགྱེས་མཉམ་འདོད་པའི་རོལ་གར་ཆེར་གཡོ་བའི། །
ཡེ་ཤེས་ལས་དང་འཇིག་རྟེན་རབ་འབྱམས་ཀྱི། །གཏེར་བདག་ནོར་ལྷ་རྒྱ་
མཚོའི་ཐུགས་དམ་བསྐུལ། ། དགའ་ བའི་ གར་ དང་ དགྱེས་ པའི་བྲོ་འཁྲབ་
ཅིང་། །བདེ་བའི་གླུ་དབྱངས་འབྲུག་སྒྲ་སྟོང་ལྟར་སྒྲོགས། །བདེ་ཆགས་དབང་
གི་འོད་ཟེར་ ཀུན་ ཏུ་ཁྱབ། ། སྣང་སྲིད་ རབ་ འབྱམས་ ཤིག་ཤིག་ཡོམ་ཡོམ་
འུར། །སྟེང་ནས་བཀྲ་ཤིས་ལྷ་ཡི་ལྭ་གཡང་ཁུག ། འོག་ནས་འཕེལ་ཆེན་ཀླུ་ཡི་
643



ཕྱ་གཡང་ཁུག ། བར་ནས་དགེ་མཚན་མི་ཡི་ཕྲུ་གཡང་ཁུག ། འོག་ནས་
འཕེལ་ཆེན་ཀླུ་ཡི་ཕྲུ་གཡང་ཁུག ། བར་ནས་དགེ་མཚན་མི་ཡི་ཕྲུ་གཡང་ཁུག
དབྱིངས་ནས་སྲས་བཅས་རྒྱལ་བའི་བྱིན་གཡང་ཁུག གནས་ནས་རྩ་གསུམ་
རྒྱ་མཚོའི་ དགྱེས་ གཡང་ ཁུག ཡུལ་ ནས་ ཆོས་ སྐྱོང་ དགྲ་ བླའི་ མཐུ་ གཡང་
ཁུག ཕྱོགས་ནས་གཏེར་བདག་ཝེར་མའི་ནོར་གཡང་ཁུག༔ ཕྱི་ནས་མཁའ་
སོགས་འབྱུང་ལྔའི་རྟེན་གཡང་ཁུག༔ ནང་ནས་འཇིག་རྟེན་སྐྱེ་རྒུའི་བཅུད་
གཡང་ཁུག༔ ཞིང་ནས་ཚེ་དཔལ་འབྱོར་བའི་འཕེལ་གཡང་ཁུག མདོར་ན་
ཕྱོགས་དུས་སྣང་ཞིང་སྲིད་པ་ཡི༔ བཀྲ་ཤིས་དགེ་མཚན་ཕྱ་གཡང་དྭངས་མའི་
དཔལ༔ ཆར་ལྟར་འབེབ་ཅིང་མཚོ་ལྟར་བསྐྱིལ་བ་དང༌། །སྤྲིན་དང་ན་བུན་
བཞིན་ཏུ་འཐིབ་ཅིང་ཁུག ། བཀྲ་ཤིས་གཡང་དྲུང་གསང་བའི་གཞལ་ཡས་
འདིར། །མ་ལུས་ལུས་པ་མེད་པར་འདུས་ནས་ཀྱང་། །མི་ཤིགས་ཐིག་ལེ་ཆེན་
པོར་རྒྱས་ཐོབ་ལ། །རྡོ་རྗེའི་ཚེ་གཡང་ནོར་བུའི་རྒྱལ་མཚན་བསྒྲུབ། ། དགོས་
འདོད་ཡིད་བཞིན་གྲུབ་པའི་ཆར་འབེབ་ཅིང་། །བདེ་སྐྱིད་དགའ་བ་འབུམ་གྱི་
གློག་ཕྲེང་འཁྱུག ། ཕྱོགས་ལས་རྣམ་པར་རྒྱལ་བའི་འབྲུག་སྒྲ་སྒྲོགས། །ངོ༌
མཚར་ཕྱ་གཡང་རྟག་ཏུ་འཁྱིལ་བར་མཛོད༔ སྣང་སྟོང་མཉམ་པ་ཆེན་པོའི་
ངང་ཉིད་དུ། །ཟག་མེད་འཇའ་སྐུར་སྨིན་པའི་རྟེན་འབྲེལ་དཔལ། །རང་བྱུང་
ཡེ་ཤེས་ཆེན་པོའི་ཕྱུ་དང་གཡང་༔ དུས་འདི་ཉིད་དུ་འགྲུབ་པའི་དངོས་གྲུབ་
སྩོལ། །སྲིད་དང་ཞི་བའི་དྭངས་བཅུད་མ་ལུས་བ། ། ཀུན་ནས་ཐོགས་མེད་
འགུགས་པར་བྱེད་པ་ཡི། །ཡིད་བཞིན་རིན་ཆེན་སྡུད་པའི་ནོར་བུ་འདི། །ཟབ་
གསང་ཐུགས་ཀྱི་རྒྱ་མཚོར་རྟག་གནས་པའོ། །ཞེས་པའང་ཟིལ་གནོན་དགྱེས་
པ་རྩལ་ཞེས་བྱ་བས་མེ་བྱི་ཟླ་ཚེས་ལ་ཡི་གེར་བྲིས་པས་བསྟན་འགྲོའི་ཕན་བདེ་
644



རྒྱས་པའི་རྒྱུར་གྱུར་ཅིག་གུ། ། །
༄༅། །གེ་སར་གཏེར་བདག་ཝེར་མའི་བསྐང་བ་ནོར་བུ་རྒྱས་པའི་
སྤྲིན་ཆེན་བཞུགས་སོ། །
འཇུ་མི་ཕམ།
བསྐང་རྫས་ཅི་འབྱོར་བ་འདུ་བྱས་བྱིན་གྱིས་བརླབས་ནས་འདི་སྐད་དོ།
ཧཱུྃ་ཧཱི། རང་བྱུང་ཀ་ནས་དག་པའི་ཐིག་ལེ་ནི། །གདོད་ནས་སྣང་སྟོང་མཉམ་
པའི་ཡེ་ཤེས་ཉིད། །རང་ཤར་ལྷུན་གྱིས་གྲུབ་པའི་རྩལ་སྣང་ལས། ། སྣང་སྲིད་
རྣམ་དག་ནོར་བུའི་གཞལ་མེད་ཁང་། ། ༡རྒྱ་ཁྱོན་ཆོས་ཀྱི་དབྱིངས་དང་མཉམ་
པའི་དབུས། །བུམ་བཟང་དཔག་བསམ་ཤིང་དང་འདོད་འཇོའི་བ། །ལྷ་དང་
བྱང་ཆུབ་སེམས་དཔའི་ནོར་བུའི་རིགས། །རིན་ཆེན་རི་བོ་བདུད་རྩིའི་ཆུ་མཚོ་
དང་། །མ་རྨོས་ལོ་ཏོག་གྲུབ་པའི་དམ་རྫས་ཚོགས། །སྣ་ཚོགས་ནོར་གྱི་ཁྱུ་དང་
རཏ ༼འི་གཏེར། །བཀྲ་ཤིས་རྫས་རྟགས་རྒྱལ་སྲིད་རིན་ཆེན་སོགས། ། ལྷ་ཀླུ་
མི་ཡི་འབྱོར་པ་རྨད་བྱུང་བས། ། ཕྱོགས་རྣམས་ཀུན་དུ་བྱུར་བུར་གང་བྱས་
ཤིང་། །མཁའ་ལ་གསེར་གྱི་སྙིང་པོའི་སྤྲིན་ཆེན་ལས། །བསྟོད་བསྔགས་སྙན་
པའི་འབྲུག་སྒྲ་འབུམ་འཁྲོལ་ཞིང་། །ཡིད་འོང་གསེར་འབར་གློག་གི་ཟློས་གར་
རྩེ། །དགོས་འདོད་ནོར་བུའི་ཆར་པ་སི་ལི་ལི། །དཔའ་མཛངས་མཛེས་པའི་
སྐྱེས་བུ་བྱེ་བ་སྙེད། །དགྱེས་པའི་བྲོ་གར་འདུ་འཕྲོ་ཡིད་དུ་འོང་། །རྨད་བྱུང་ལྟ་
ན་སྡུག་པའི་ སྨིན་ལེགས་འབུམ། ། ཡིད་འཕྲོག་འཇོ་སྒེག་རོལ་བའི་རྒྱང་གླུ་
རྩེ། །དམ་རྫས་སྨན་རག་གཏོར་མ་རི་མཚོར་བསྐྱིལ། །འདོད་ཡོན་དྲུག་ལྡན་
མཆོད་པའི་སྤྲིན་ཕུང་འཐིབ། ། རྡོ་ རྗེའི་ རིག་མ་འབུམ་ གྱིས་ དགྱེས་འཛུམ་
འཁྱུད། །མདོར་ན་ཕྱི་དང་ནང་དང་གསང་བ་ཡི། །འཇིག་རྟེན་འཇིག་རྟེན་
645



འདས་པའི་མཆོད་པའི་སྤྲིན། ། མ་ལུས་ལུས་པ་མེད་པར་ལྷུན་གྲུབ་པ། །
དགོས་འབྱུང་འཛད་མེད་སྒྱུ་འཕྲུལ་དྲྭ་བའི་གར། ། སྣང་སྲིད་བདེ་བ་ཆེན་པོར་
རང་ཤར་བ། །རྨད་བྱུང་རྡོ་རྗེ་བཀོད་པའི་མཆོད་སྤྲིན་འདི། །ཡེ་ཤེས་འདོད་
རྒུའི་རོལ་མོར་འཆར་བའི་འཕྲུལ། །ཀུན་བཟང་མཆོད་སྤྲིན་རྟག་ཁྱབ་ལྷུན་གྲུབ་
གཏེར། །དཔལ་ལྡན་འབྱོར་བ་མཆོག་གི་མཆོད་ཆེན་འདིས། །སྐྱབས་གནས་
དཀོན་མཆོག་རྒྱ་མཚོའི་ཐུགས་དམ་བསྐང་། །རབ་འབྱམས་རྩ་བ་གསུམ་གྱི x
། །ཆོས་སྐྱོང་ནོར་ལྷ་གཏེར་བདག x། ཁྱད་པར་དོན་གྲུབ་ཝེར་མ་དཀར་པོ་
ནི། །སྐུ་རྗེ་སེང་ཆེན་ནོར་བུ་དགྲ་འདུལ་རྩལ། །རྡོ་རྗེ་ཚེ་གཡང་ལོངས་སྤྱོད་
རྒྱལ་བོ་ཆེ །སྣང་སྲིད་དགྲ་བླའི་རྒྱལ་པོའི་ཐུགས་དམ་བསྐང་། །དགྱེས་ཡུམ་
མཁའ་འགྲོ་བཞི་ཡི x x། །དམག་དཔོན་མིག་དམར་ཆེན་པོའི x x། །
དམ་ཅན་རྡོ་རྗེ་ལེགས་པའི x། །སྨན་བཙུན་རྡོ་རྗེ་གཡུ་སྒྲོན x། །རྨ་གྱོལ་རྡོ་
རྗེ་དྲག་རྩལx། །ཕུ་བོ་དུང་ཁྱུང་དཀར་པོའི x། །སྟེང་ཕྱོགས་ལྷ་ཡི་གཏེར་
བདག x། ཕ་ཡབ་གེར་མཛོ་གཉན་པོའི x། །བར་ཕྱོགས་གཉན་གྱི་གཏེར་
བདག x ། རྫུ་འཕྲུལ་རླུང་རྟ་ལྷ་བཞིའི x། །མགྲོན་ཡག་དར་མ་བཅུ་གསུམ་
x། །གནམ་ས་བར་གྱི་ཝེར་མའི x། །སྐུ་འཁོར་དགྲ་བླ་ཝེར་མའི x ། །
ཊཱ་ཀི་དྭངས་སྨན་ཚོགས་ ཀྱི x ། དཔའ་རྟུལ་ དཔའ་ བོའི་ཚོགས་ཀྱི x །
བཀའ་འབངས་སྤྲུལ་བའི་ལྷ་དམག་ x ། བཀའ་སྡོད་སྣང་སྲིད་དྲེགས་པའི
x ། སྣང་སྲིད་དགྲ་བླ་ཝེར་མའི x། །མདོར་ན་སེང་ཆེན་ནོར་བུའི་དཀྱིལ་
འཁོར་དུ། ། དགྱེས་བཞིན་བཞུགས་པ་རབ་འབྱམས་ནོར་ལྷའི་ཚོགས། །ཡེ་
ཤེས་ལས་དང་འཇིག་རྟེན་ཚུལ་འཛིན་པ། །མ་ལུས་ལུས་པ་མེད་པའི་ཐུགས་
དམ་བསྐང་། །དག་མཉམ་བདེ་བ་ཆེན་པོར་རྟག་དགྱེས་ནས། །བདག་ཅག་
646



སྒྲུབ་པ་པོ་ལ་ཚེ་དང་གཡང་། །བསོད་ནམས་དཔལ་འབྱོར་བདེ་སྐྱིད་ཆོས་དང་
དབང་ ། གཟུངས་ སྤོབས་ བློ་ དང་ གཟི་བརྗིད་བཀྲག་མདངས་ བཅུད། །
ཉམས་དང་རྟོགས་པ་མཐུ་སྟོབས་ནུས་པའི་རྩལ། །ཡར་ངོའི་ཟླ་བ་བཞིན་དུ་
འཕེལ་བ་དང་། ། ཕྱོགས་དང་དུས་ཀྱིས་བསྡུས་པའི་ཕྱྭ་གཡང་དཔལ། །ཆར་
ཕོབ་མཚོ་ལྟར་བསྐྱིལ་ཞིང་སྤྲིན་ལྟར་བསྡུས། །བདེ་སྟོང་རྡོ་རྗེ་ཐུགས་ཀྱི་ངང་
ཉིད་ནས། །རྟག་ཏུ་མི་འབྲལ་དགྱེས་རྒུར་སྐྱོང་མཛད་དེ། །བདེ་ནས་བདེ་བ་
རྣམ་མཁྱེན་ནོར་བུའི་གླིང་། ། ཇི་དགར་བགྲོད་པའི་སྐལ་བཟང་མཆོག་སྩོལ་
ཞིང་། །དཔལ་ལྡན་ནོར་ལྷ་རྒྱ་མཚོའི་དཀྱིལ་འཁོར་གྱི། །བྱིན་ནུས་ཕྱ་གཡང་
གནས་འདིར་ཆགས་གྱུར་ནས། །ཁམས་གསུམ་སྲིད་གསུམ་དབང་དུ་འདུ་བ་
དང་། །ཕྱོགས་ལས་རྣམ་པར་རྒྱལ་བའི་མཆོག་སྩོལ་ཅིག ། སྙན་དང་གྲགས་
པས་རྒྱལ་ཁམས་ཀུན་ཏུ་གང་། །བཀྲ་ཤིས་བསྟན་པ་ཕྱོགས་ཀྱི་ཐ་གྲུར་ཁྱབ། ། །
མངའ་ཐང་དབུ་འཕང་སྲིད་པའི་རྩེ་མོར་བསྟོད། །ཕུན་ཚོགས་བསམ་རྒུ་འགྲུབ་
པར་མཛད་དུ་གསོལ། ། བཀྲ་ཤིས་དགེ་མཚན་བྱེ་བའི་གཟི་བྱིན་གཡང། །
རྟག་ཏུ་སྣང་སྟོང་ཐིག་ལེར་འཁྱིལ་མཛད་ཅིང་། །མི་ཤིགས་ཀུན་འབྱུང་བུམ་པ་
བཟང་པོ་ནས། ། མཆོག་ཏུ་ཚིམ་བྱེད་གྲུབ་པའི་རྒྱལ་ཐབས་སྩོལ། །མཐའ་
ཡས་འགྲོ་བ་ཀུན་ལ་དུས་རྟག་ཏུ། ། ཕན་བདེ་མི་ཟད་མཆོག་གི་གཞིར་གྱུར་
བ། །ཡེ་ ཤེས་ནོར་བུ་འབར་བའི་གཟི་བྱིན་འོད། ། ཆོས་ཀྱི་དབྱིངས་དང་
མཉམ་པར་རྒྱས་པར་མཛོད། ། ༢༤ ། འདི་ལྟར་གེ་སར་ཝེར་མའི་རྒྱལ་བོ་
ཡི། །གཡང་སྒྲུབ་བསམ་འཕེལ་ཡིད་བཞིན་ནོར་བུ་ལ། ། གཞུང་དང་ཕྲུ་གཡང་
འགུགས་པའི་ཕྲིན་ལས་ ཏེ། །གཉིས་ བོ་ ཙམ་ ལས་ གཞན་ དག་མ་མཐོང་
བས། །བསྐང་གསོལ་འདི་འདྲ་སྦྱར་ན་ཆེས་ལེགས་ཤིང་། ། དེ་གསུམ་ཙམ་
647



གྱིས་དོན་ཀུན་བདེ་བླག་གྲུབ། །དེ་ལས་རྒྱས་སྤྲོས་གཞན་གྱིས་ཅི་བྱ་ཞེས། །
བསམས་ནས་བསྐང་རིམ་བློ་ལ་གང་ཤར་བ། ། ཤར་མར་རྟེན་འབྲེལ་དགེ་བའི་
དུས་སུ་བྲིས། །འདི་ཡི་དགེ་བས་སྐྱོ་བ་ཐམས་ཅད་ཀུན། ། ཕྱ་གཡང་འཛད་
མེད་ནོར་བུའི་ཆུ་གཏེར་ལ། །འདོད་རྒུར་རོལ་བའི་སྐལ་བཟང་ཐོབ་གྱུར་ཅིག
ཞེས་པའི་བསྐང་གསོལ་ཡང་མི་ཕམ་པས་བཀྲ་ ཤིས་ལྷ་རྩེར་བྲིས་པ་མང་
ལཾ། །༈ ། །ཨཱ༔ ། སྣང་སྟོང་མཉམ་པ་ཆེན་པོའི་ཐིག་ལེ་རུ། །རྟག་བརྟན་
གཞོམ་ཞིག་བྲལ་བའི་ཡེ་ ཤེས་ ལྷ། ། འཕོ་ འགྱུར་བྲི་གང་བྲལ་ བར་ དགྱེས་
བཞུགས་པས། །ཕྱ་གཡང་དགེ་མཚན་ལྷུན་གྱིས་གྲུབ་པར་མཛོད། །ཨོཾ་སུ་པྲ་
ཏིཥྛ་བཛྲ་ཡེ་སསཱཧཱ༔ རཀྵ་རཀྵ་བྷི་མཎྜ་ལ་ཧཱུཾ། ཞེས་པའི་དོན་མཉམ་པར་
བཞུག་གོ། །
འཇུ་མི་ཕམ།
༄༅། །བསེ་རུ་འོད་ལྡན་དཀར་པོའི་ཟབ་གསང་སྙན་བརྒྱུད་ཤོག་
དྲིལ་མ་བཞུགས་སོ། །
བསྭོ། །སྣང་སྟོང་མཉམ་པ་ཆེན་པོའི་དབྱིངས༔ གཡུང་དྲུང་འགྱུར་བ་
མེད་པ་ཡི༔ དོན་དམ་ཐིག་ལེའི་ངང་ཉིད་ལས༔ རང་བྱུང་ཐུགས་རྗེའི་སྐུ་
སྤྲུལ་པ༔ གེ་སར་ནོར་བུ་དགྲ་འདུལ་རྩལ༔ ཤར་ཕྱོགས་རྨ་རྒྱལ་སྤོ་མཐའི་
རིའི༔ སྟེང་མཁར་མཁའ་སྤྱོད་འཇའ་འོད་གུར༔ སྣང་སྲིད་གསལ་བའི་ཕོ་
བྲང་ནས༔ ཕྱྭ་གཤེན་རྣོ་མཐོང་འཕྲུལ་གྱི་ལྷ༔ ཨ་དཀར་འོད་ཀྱི་ཝེར་མ་ནི༔
ཁྱེའུ་བཅུ་དྲུག་ལང་ཚོས་སྒེག༔ དཀར་གསལ་དག་པའི་ཤེལ་འདྲ་བ༔ ཕྱག་
གཡས་རིན་ཆེན་སྒྲོན་མེ་ ཐོགས༔ སྲིད་ པ་ གསུམ་ པོ་ ལམ་ མེར་ གསལ༔
གཡོན་ན་རཏྟའི་མེ་ལོང་འཛིན༔ ལྐོག་གྱུར་མ་ལུས་སྒྲིབ་མེད་འཆར༔ དར་
648



དཀར་རལ་ཀ་འཇའ་སྤྲིན་གོས༔ མེ་ཏོག་རྒྱས་པའི་སྟེང་ན་འགྱིངས༔ དགྱེས་
ཡུམ་གསང་བའི་ལྷོ་མོ་ལྔ༔ འོད་ལྔ་འབར་ཞིང་མེ་ལོང་དང་༔ དགོས་འབྱུང་
བུམ་པ་བཟང་པོ་འཛིན༔ ཡབ་ལ་བལྟ་ཞིང་ཆགས་པའི་ཚུལ༔ འཁོར་དུ་ཀུན་
གསལ་ཝེར་མ་འབུམ༔ རྡོ་རྗེ་བྲོ་གར་བརྡའ་ཀླུ་བསྒྱུར༔ བདེ་དྲོད་གཟི་
འབར་ཡ་ལ་ལ༔ སྨན་སྤོས་དྲི་བཟང་ཐུ་ལུ་ལུ འཇའ་སྤྲིན་མེ་ཏོག་ཐོ་ལོ་ལོ༔
སྒྲུབ་པ་པོ་ལ་གདུང་ཞིང་འདུད༔ དམ་ཚིག་དབང་གིས་སྤྱན་འདྲེན་ན༔ མ་
ཐོགས་གནས་འདིར་གཤེགས་སུ་གསོལ༔ བདུད་རྩི་ཅན་གྱི་ཤིང་གསུམ་དང་༔
སྤོས་དཀར་སྦྱང་བའི་དུད་སྤྲིན་འབུལ༔ འོ་ཆབ་འབྲས་ཆར་མངར་གསུམ་
གྱིས༔ སྦགས་པའི་རོ་མཆོག་ཞལ་སྐྱེམས་འབུལ༔ མི་ཤེས་མུན་འཇོམས་
མར་མེ་དང་༔ མདའ་དར་མེ་ལོང་ཕྱེ་མར་ཕུད༔ འདོད་ཡོན་དྲུག་གི་མཆོད་
པ་འབུལ༔ རང་སྣང་སྒྱུ་མར་ཤར་བའི་ལྷ༔ ཀུན་གསལ་ཆུ་ཟླའི་རོལ་མོ་ཡིས༔
རྡོ་རྗེ་སྲོག་ལ་དམ་བསྲེ་ན༔ སྔགས་ཀྱི་དམ་ཚིག་གནད་དུ་ལོངས༔ ཞེས་ལྷ་ཡི་
ཐུགས་ཀར་ཨ་དཀར་པོ་ཟླ་བ་ལྟ་བུ་ལ། སྔགས་ཕྲེང་གིས་བསྐོར་བ་དམིགས་ཏེ།
བསྔོ༔ ཨ་དཀར་ཝེར་མ་ཁོད་དེ་འདུ༔ གསལ་ས་ལེ་པྲ་ཕོབ་སཱ་ཋཱ༔ ཞེས་
བཟླས། ཀྱེ། དད་པ་དང་ནི་དམ་ཚིག་གིས༔ འབོད་དོ་སྣང་སྲིད་གསལ་བའི་
ལྷ༔ ནམ་མཁའི་མཐོངས་ནས་སྤྱན་འདྲེན་པ༔ དམ་ལས་མ་འདའ་ད་ཚུར་
བྱོན༔ རྣལ་འབྱོར་ངེད་ཀྱི་དགོས་པ་འདི༔ ཕ་ཁྱེད་ལ་མི་དྲི་སུ་ལ་དྲི། བུ་ང་
ལ་མི་གསུང་སུ་ལ་གསུང༔ བར་སྣང་འཇའ་དང་འོད་ཀྱིས་གང་༔ བརྡའ་དང་
རོལ་མོ་ཁྲོ་ལོ་ལོ༔ གར་དང་རྣམ་འགྱུར་ཤིགས་སེ་ཤིག༔ ཕོ་རྒྱུད་གཟི་འབར་
ཡ་ལ་ལ༔ མོ་རྒྱུད་མཛེས་འཛུམ་ལྷབས་སེ་ལྷབ༔ བདག་དང་དྲ་རྟེན་འདི་
ཉིད་ཀྱི༔ ལུས་ངག་ཡིད་ལ་བྱིན་གྱིས་རློབས༔ སྣང་སྲིད་སྒྱུ་མའི་ལྟད་མོ་
E
649



0f
སྟོན༔ ད་ལྟ་ཉིད་དུ་པྲ་ཕོབ་ཅིག༔ ཅེས་བསངས་བཏང་༔ མདའ་དར་དང་
རོལ་མོ་བཅས་པྲ་རྟེན་མེ་ལོང་སོགས་ལ་བལྟར་བཅུག་གོ༔ སམ་ཡཱ༔ ཞེས་
པའང་ཝེར་མ་བསེ་རུ་འོད་ལྡན་དཀར་པོའི་ཡིད་ལ་འཕྲལ་ཤར་ལྟར་བྲིས་པ༔
ༀརྒྱ༔
༄༅། །སྣང་གསལ་ཝེར་མའི་བསང་མཆོད་ཀུན་གསལ་ནོར་བུའི་མེ་
ལོང་བཞུགས།
འཇུ་མི་ཕམ།
མཆོད་རྫས་ཅི་འབྱོར་བྱིན་གྱིས་རླབས་ལ། ཧཱུཾ་ཧཱིདབྱིངས་ལས་རང་
བྱུང་རིག་པ་ཡེ་ཤེས་སྐུ༔ སྣང་སྲིད་ཀུན་གསལ་ཝེར་མའི་གསས་མཁར་ན༔
སྐུ་རྗེ་དོན་གྲུབ་ནོར་བུ་རྒྱལ་པོ་ནི༔ ཨ་དཀར་འོད་ཀྱི་ཝེར་མའི་འཁོར་དང་
བཅས༔ བུ་ཆུང་མ་ལག་གདུང་བ་ཇི་བཞིན་དུ༔ བརྩེ་བའི་ཐུགས་ཀྱིས་
གནས་འདིར་མྱུར་གཤེགས་ནས༔ ངོ་མཚར་རྟགས་དང་མཚན་མ་དངོས་སུ་
སྟོན༔ ཕྱི་ནང་གསང་བའི་མཆོད་པའི་དམ་ཚིག་རྫས༔ དངོས་འབྱོར་ཡིད་
སྤྲུལ་ནམ་མཁའི་ཁྱོན་ཀུན་གང་༔ རོ་མཉམ་བདེ་ཆེན་ཡེ་ཤེས་བདུད་རྩིའི་
སྤྲིན༔ དགྱེས་པར་བཞེས་ལ་རྫུ་འཕྲུལ་མཐུ་བསྐྱེད་ནས༔ རྩ་རླུང་རིག་པའི་
ཁམས་ལ་བདེ་དྲོད་སྦྱོར༔ རྟེན་འབྲེལ་མི་བསླུ་གནད་ཀྱི་འཆར་སྒོ་སྟོན༔ སྣང་
སྲིད་ཀུན་གསལ་འཕྲུལ་གྱི་སྒོ་མོ་ཕྱེས༔ ཡེ་ཤེས་མིག་གཅིག་དྲི་མ་མེད་པའི་
དབྱིངས༔ ཟད་ཐལ་སྒྲིབ་གཡོགས་བྲལ་བར་འབྱེད་མཛད་ནས༔ བསྟན་
འགྲོའི་དོན་ཆེན་སྒྲུབ་པའི་མཐུ་ནུས་སྟོབས༔ ཐོགས་མེད་ཡིད་བཞིན་འཕེལ་
བར་མཛད་ དུ་ གསོལ་ ༔ འཇམ་ དཔལ་ དཔའ་ བོ་ཡེ་ ཤེས་ སྒྱུ་མའི་ གར༔
དཔའ་བོ་ཆེན་པོ་བདུད་དཔུང་དགྲ་འདུལ་པ༔ ཤེས་རབ་རལ་གྲི་མདའ་
650



གཞུའི་ཕྱག་བརྒྱ་ཡིས༔ ཉོན་མོངས་མི་ཤེས་གཡུལ་ངོར་སེལ་མཛད་པ༔ སྣང་
གསལ་ཝེར་མའི་རྒྱལ་པོ་འཁོར་དང་བཅས༔ མཉམ་ཉིད་ངང་ལས་རང་བྱུང་
ཐུགས་རྗེའི་རྩལ༔ རྣོ་གསལ་འོད་འབར་འཕྲུལ་གྱི་དྲྭ་བ་སྐྱོད༔ མོས་ལྡན་
བདག་གི་སྙིང་ལ་ཞུགས་ནས་ཀྱང་༔ དོན་གཉིས་ཡིད་བཞིན་འགྲུབ་པར་
མཛད་དུ་གསོལ༔ ཐུགས་དམ་དུས་ལ་བབས་པོ་ས་མ་ཡཱ༔ ཞེས་མཆོད་པས་
སྣང་སྲིད་ཀུན་གྱི་རང་བཞིན་མ་འདྲེས་པར་མཐོང་བའི་མངོན་ཤེས་ཀྱི་རྩལ་ཁ་
ཕྱོགས་མེད་དུ་རྒྱས་པར་འགྱུར་རོ། ། ཤིང་སྤྲེལ་ཟླ་ཚེས་ལ་ཝེར་མ་བསེ་རུ་འོད་
ལྡན་དཀར་པོས་བཀྲ་ཤེས་རང་སྣང་འཆི་མེད་འོད་ཀྱི་ལྡིང་གུར་བཟང་པོ་ནས་
བྲིས་པ་བཀྲ་ཤིས། སརྦ་མངྒ་ལཾ། །
༈ ། ཧཱི། དགེ་མཚན་རླུང་རྟ་སྙན་པའི་བ་དན་ཚེ༔ འདོད་རྒུ་ཀུན་
འབྱུང་མཆོད་པའི་སྤྲིན་ཕུང་འདི༔ གེ་ སར་སྐྱེས་བུ་འཁོར་དང་བཅས་ལ་
འབུལ༔ བསམ་དོན་ཀུན་འགྲུབ་ཕྱོགས་ལས་རྣམ་རྒྱལ་མཛོད༔ ཅེས་པ་
འདིའང་ཤིང་སྤྲུལ་ཟླ་༥ཚེས་༥མི་ཕམ་པས་བཀོད་པ་སརྦ་མངྒ་ལཾ།
ཧཱུྃ། །བཀྲ་ཤིས་རླུང་རྟ་སྙན་པའི་བ་དན་ཚེ། ཀུན་བཟང་མཆོད་པའི་
སྤྲིན་ཆེན་འཕྲོ་བ་འདི། །རྩ་གསུམ་སྲུང་མ་དགྲ་བླ་ཟོ་དོར་དང། །འགོ་ཞིང་
སྐྱོབ་པ་མཆོད་པའི་མགྲོན་གྱུར་སོགས། །ཁྱད་པར་གེ་སེར་ནོར་བུ་དགྲ་འདུལ་
རྩལ། །རྫུ་འཕྲུལ་རྡོ་རྗེའི་རྐྱང་རྒོད་ཕེར་པོ་དང་། ། དཔའ་རྟུལ་དྭངས་སྨན་
བཀའ་སྡོད་ཕོ་ཉར་བཅས། ། གསོལ་ལོ་མཆོད་དོ་བསམ་དོན་ལྷུན་གྲུབ་མཛོད།
རླུང་རྟའི་གསོལ་བསྡུས་འདི་ཡང་དབྱུག་གུ་ཟླ་བའི་ཚེས་དུས་བཟང་པོར་རུ་དམ་
ཡང་ཁྲོད་དུ་མི་ཕམ་པས་བཀོད་པ་མངྒ་ལཾ། དགེའོ། ། ། །།
651



སོ། །
བ། ༄༅། །བོད་ཡུལ་སེང་ཆེན་རྒྱལ་བོ་ལ་བསྟེན་པའི་བསོད་ནམས་རླུང་
རྟ་བསྐྱེད་པའི་ཆོ་ག་སྐལ་བཟང་སྙིག་གི་ཐིག་ལེ་ཞེས་བྱ་བ་བཞུགས་
འཇུ་མི་ཕམ།
བསོད་ནམས་རླུང་རྟ་བསྐྱེད་པའི་ཆོ་ག་སྐལ་བཟང་སྙིང་གི་ཐིག་ལེའི།
འདི་ལྟར་རང་གི་རིག་པ་དྲི་མ་མེད་པ་ཀ་དག་ཀུན་ཏུ་བཟང་པོར་རང་བྱུང་པདྨ་
རྒྱལ་བོ། ལྷུན་གྲུབ་ནོར་བུ་དགྲ་འདུལ་རང་ཞལ་མཇལ་བའི་གདིང་ལ་དཔའ་
བསྐྱེད་དེ། ཆོས་སྐྱོང་དགྲ་བླ་བསྟོད་པའི་མཇུག་ཏུ་འདི་ལྟར་གྱེར་བར་བྱའོ།
ཧཱུཾ། ལྷུན་གྲུབ་པདྨ་ལས་སྐྱེས་མཚན་དཔེའི་སྐུ། །དགྲ་བླའི་ཆས་ཀྱིས་བརྗིད་
ཀྱང་གང་གི་ཐུགས། ། རིག་འཛིན་གཙོ་བོ་ཉིད་ལས་མི་གཞན་པ། ། འགྱུར་
མེད་རྒྱལ་བོ་དོན་གྲུབ་སྐྱེས་བུ་ནི། །འགྲོ་བ་ཀུན་ལ་བདེ་སྐྱིད་དམ་བཅའ་བ། །
ཚད་མེད་བརྩེ་བའི་དབང་གིས་འདོད་པའི་དོན། །བསྒྲུབ་ཕྱིར་བདག་ཡང་
དྭངས་མའི་ ཐིག་ལེ་རུ། ། རོ་ གཅིག་ ཞུགས་ པས་ དངོས་ གྲུབ་ གཉིས་ ཐོབ་
མཛོད། ། ཕྱོགས་བཅུའི་ཞིང་བཞུགས་བདེ་གཤེགས་སྲས་བཅས་དང་། །ཡི་
དམ་མཁའ་འགྲོ་སྐྱབས་འོས་ལྷ་ཚོགས་ཀྱི། །སྐུ་གསུང་ཐུགས་ཡོན་ཕྲིན་ལས་
བྱིན་དབབ་ཅིང་། ། ཕུན་ཚོགས་སྡེ་བཞིར་དབང་བའི་རླུང་རྟ་བསྐྱེད། ། མི་
བཟད་མཐུ་མངའ་ཆོས་སྐྱོང་སྲུང་མའི་ཚོགས། །ཇི་སྙེད་མ་ལུས་རྒྱ་མཚོར་ཆར་
བཞིན་དུ། །ལུས་ངག་ཡིད་ལ་ཐིམ་པའི་བྱིན་ནུས་ཀྱིས། །མཐུ་རྩལ་ཕུན་སུམ་
ཚོགས་པའི་རླུང་རྟ་བསྐྱེད། །དྲི་བཟང་པདྨོར་ལྡིང་བའི་བུང་བ་ལྟར། །སྲིད་དོ་
ཅོག་གི་དགྲ་བླ་ཝེར་མའི་ཚོགས། ། སྐྱེས་བུའི་སྐུ་ལ་སྤྲིན་ཕུང་བཞིན་འདུ་
བས། ། གང་བསམ་ལས་ལ་དབང་བའི་རླུང་རྟ་བསྐྱེད། །འཇིག་རྟེན་ཁམས་
སུ་རྒྱུ་བའི་རིགས་ལྡན་དང་། ། འབྱུང་པོའི་ཚོགས་ཀྱིས་སྲུང་ཞིང་ཕན་པའི་
652



སེམས། །ཉ་གང་ཟླ་བའི་དཀྱིལ་འཁོར་ལྟར་དཀར་བས། །མཐུན་རྐྱེན་རླབས་
ཆེན་འཕྲོ་བའི་རླུང་རྟ་བསྐྱེད། །པདྨ་གཞོན་ནུར་འཆར་ཁའི་ཉི་ཟེར་བཞིན། །
འགྲོ་བ་ཀུན་གྱི་བསམ་དང་སྦྱོར་བའི་ཚུལ། །བདག་གི་མཐུན་རྐྱེན་གྲོགས་སུ་
འཆར་བ་ཡིས། །ཡིད་འོང་དགའ་སྟོན་སྟོང་གི་རླུང་རྟ་བསྐྱེད། །མཁའ་མཉམ་
ཞིང་གི་ དཔལ་ དང་ཡོན་ཏན་ཀུན། ། ཅིག་ཆར་དབང་དུ་གྱུར་ པའི་ ཟླ་བ་
ཡིས། །དཀར་ཕྱོགས་དགའ་བའི་ཀུནྡ་འཛུམ་ནུས་པའི། །མི་བཟད་བསོད་
ནམས་རླུང་རྟའི་དཔལ་ཡོན་བསྐྱེད། །སྲིད་འདིར་མངོན་མཐོས་སྙེམས་པའི་
གཙུག་ཉིད་ལ། །ཟིལ་གནོན་གར་གྱིས་རོལ་བའི་ཞབས་གཉིས་པོ། །དགྲ་སྡེའི་
སྤྱི་བོར་ལེན་པའི་དབང་མངའ་བ། ། མི་བཟད་ ཤུགས་ལྡན་རྡོ་རྗེའི་རླུང་རྟ་
བསྐྱེད། །འགལ་རྐྱེན་ཀུན་ཞི་འདོད་ཅིང་རེ་བའི་དོན། །མ་ལུས་གེགས་མེད་
ཡིད་བཞིན་འགྲུབ་པ་ཡིས། ། ལས་རྣམས་བསྒྲུབ་ལ་ ཐོགས་མེད་མཐུ་ལྡན་
པས། །ཕྱོགས་ལས་རྣམ་པར་རྒྱལ་བའི་རླུང་རྟ་བསྐྱེད། །བདེ་གཤེགས་སྙིང་བོ་
ཀུན་ཁྱབ་གདོད་མ་ནས། ། དོན་ཀུན་ལྷུན་གྲུབ་གང་ཁྱེད་དྲན་པས་ཀྱང་། །
དོན་རྣམས་གྲུབ་མཛད་དོན་གྲུབ་སྐྱེས་བུ་ཡིས། །དོན་ཀུན་འབད་མེད་འགྲུབ་
པའི་རླུང་རྟ་བསྐྱེད། །རང་རིག་ཐིག་ལེ་ཉག་གཅིག་ཆོས་ཀྱི་སྐུ། ། གདོད་ནས་
རྒྱལ་བ་ཀུན་དང་མི་གཉིས་པ། ། རང་བྱུང་པདྨའི་ངོ་བོར་རྣམ་དག་པས། །
འགྲོ་ཀུན་གདོད་མའི་གཞི་ལ་གྲོལ་བྱེད་ཤོགདེ་ལྟར་མ་གྱུར་གནས་སྐབས་ཐམས་
ཅད་དུ། །རྒྱལ་བ་ཀུན་དང་རྒྱལ་ཀུན་སྙིང་བོ་ནི། །མཚོ་སྐྱེས་རྡོ་རྗེས་ཁྱེད་དོན་
འགྲུབ་གྱུར་ཅེས། ། དཔལ་ཀུན་སྩོལ་བའི་མེ་ཏོག་གཏོར་གྱུར་ཅིགཅེས་བརྗོད་
དེ་འཛམ་གླིང་རྒྱལ་པོ་གེ་སར་མདུན་ཏུ་བསྒོམས་པ་རང་ལ་དབྱེར་མེད་དུ་ཐིམ་
པར་བསམ་ནས་འདི་ལྟར་གྱེར་ཞིང་རིག་པ་དྲི་མེད་ཀྱི་ངར་བསྐྱར་བཞིན།
653



བསམ་ལྷུན་སིདྷི་གང་མང་བསྐྲག་ན། རླུང་རྟ་སྙན་པའི་བ་དན་དགེ་མཚན་
རླུང་གིས་བསྐྱོད་པས་ཕྱོགས་བཅུར་གྲགས་པ་རྒྱས། ལས་བྱས་པ་རྣོ་མྱུར་
ཐོགས་མེད་དུ་ འོང་། ། ལེགས་པའི་ ཕྱོགས་ལ་འཕྲད། ། ཉེས་པར་བསྣོལ།
རྒྱལ་ཁ་ཐོབ་སྟེ་མིའི་ཁྱུ་མཆོག་ཏུ་མངའ་གསོལ་བར་འགྱུར་རོ། །དེ་ལྟར་འབར་
དངོས་སུ་ཉམས་དང་སྣང་བ་དཔའ་བ་སོགས་དང་། རྨི་ལམ་དུ་རྟ་ཕོ་ཞོན་པ།
རོལ་མོ་སྒྲོགས་པ། བ་དན་འཕྱར་བ། རི་ལ་འཛེགས་པ། གྱི་ལིང་འབྲུག་དང་
སེངྒེ་སྟག་ལ་སོགས་པར་ཞོན་པ་སོགས་ངོ་མཚར་བའི་རྟགས་འབྱུང་ངོ། །ཀ་
དག་རིག་པའི་རྒྱལ་བོ་པདྨ་སྐྱེས། ། ལྷུན་གྲུབ་ནོར་བུ་དགྲ་འདུལ་འབོད་པའི་
རྗེ། །དབྱེར་མེད་ཐིག་ལེ་གཅིག་པའི་སྒྱུ་འཕྲུལ་ལམ། ། དག་སྣང་མན་ངག་
རིག་པའི་གསང་ནས་སྤེལ། །རང་ལོ་ཉི་ཤུ་བ་ཤིང་གླང་ཟླ་ཚེས་ལ་བྲིས་པ་མངྒ་
ལོ། །
༅། །སེང་ཆེན་ཨ་དཀར་འོད་ཀྱི་ཝེར་མའི་པྲ་སྒྲུབ་བཞུགས།
འཇུ་མི་ཕམ།
༈ ཨོ་ཨཱཧཱུྃ་ཧི། ཆོས་ཀུན་རང་བྱུང་ཡེ་ཤེས་ཆེན་པོའི་ངང་། མཐའ་
བྲལ་སྟོང་བ་རིག་པའིརྩལ་སྣང་ལས། ། སྣོད་བཅུད་རྣམ་དག་འོད་ལྗང་འཁྱིལ་
བའི་ཀློང་། །ཀུན་གསལ་བདེ་ཆེན་འབར་བའི་གཞལ་ཡས་ན། ། རྩ་གསུམ་
རྒྱལ་བའི་ཕྲིན་ལས་ཕོ་ཉ་བ། ། སེང་ཆེན་ཨ་དཀར་འོད་ཀྱི་ཝེར་མ་ནི། །དཀར་
གསལ་ཤེལ་འདྲ་ཞལ་གཅིག་ཕྱག་གཉིས་པ། །རིན་ཆེན་སྒྲོན་མེ་སྣང་གསལ་མེ་
ལོང་འཛིན། །དར་དཀར་གོས་དང་འཇའ་སྤྲིན་མེ་ཏོག་བརྒྱན། །དགྱེས་ཡུམ་
རྣམ་ལྔ་མདའ་དར་མེ་ལོང་འཛིན། །འཁོར་དུ་སྣང་སྲིད་གསལ་བའི་ཝེར་མ་
654



འབུམ། །རྡོ་རྗེ་བྲོ་གར་བརྡའ་གླུ་སྣ་ཚོགས་བསྒྱུར། །དྲན་པས་སྣང་གསལ་པྲ་
ཡི་མཆོག་སྩོལ་བ། །མ་ལུས་འཁོར་དང་བཅས་པའི་རྒྱུད་བསྐུལ་ཚེ། ། བྱིན་
རླབས་མཐུ་སྟོབས་ནུས་པའི་དཔུང་བསྐྱེད་ནས། །བདེ་སྟོང་ཟང་ཐལ་ཐུགས་
ཀྱིས་དགོངས་མཛད་ དེ། ། དགྱེས་ པའི་ སྐུ་ ཡི་ གར་ སྟབས་ ཤིགས་ སེ་ ཤིག
བཞད་པའི་གསུང་གི་བརྡའ་གླུ་ཀྱུ་རུ་རུ། ། འཇའ་སྤྲིན་མེ་ཏོག་ཆར་པ་ཐོ་ལོ་
ལོ། །བདེ་དྲོད་རིག་པའི་རྩལ་སྣང་ཤིགས་སེ་ཤིག བདག་ཅག་སྒྲུབ་པ་པོ་ལ་
བྱིན་གྱིས་རློབས། ། སྙིང་དབུས་མི་ཤིག་འོད་ལྔའི་ཏི་ལ་ཀར། ། ཀུན་གསལ་
བདེ་ཆེན་ཐུགས་ཀྱི་ཡེ་ཤེས་འོད། །དབྱེར་མེད་མངོན་པར་ཤེས་པའི་མཆོག་
དབང་བསྐུར། ། སྣང་སྲིད་ཀུན་གསལ་ཝེར་མའི་དཀྱིལ་འཁོར་ཀུན། །ནང་
ལྟར་ལུས་ཀྱི་རྩ་རླུང་ཐིག་ལེའི་ཁམས། །གསང་བ་བྱང་ཆུབ་སེམས་སུ་རོ་གཅིག་
པས། །བདེ་ཆེན་འདུ་འབྲལ་མེད་པར་དགྱེས་བཞུགས་ནས། །སྣང་སྲིད་ཀུན་
གསལ་འཕྲུལ་གྱི་སྒོ་མོ་ཕྱེས། ། དུས་གསུམ་སྒྲིབ་མེད་མཁྱེན་པའི་སྤྱན་བཟང་
སྩོལ། །རྟེན་འབྲེལ་བསླུ་མེད་རིག་པའི་འཆར་སྒོ་སྟོན། །རྣོ་མཐོང་སྣང་གསལ་
པྲ་ཡི་དངོས་གྲུབ་སྩོལ། ས་མ་ཡ་རྒྱ༔ དགེའོ། ། །
༄༅། །རྡོ་རྗེའི་སེང་ཆེན་རྒྱལ་བོ་ལ་བསྟེན་པའི་རྟེན་འབྲེལ་རླུང་རྟ་
བསྐྱེད་པའི་ཆོ་ག་བཞུགས་སོ།
འཇུ་མི་ཕམ།
ནི། ན་མོ་གུ་རུ་པདྨ་མཉྩ་ཤྲཱི་བཛྲ་ཏི་བྷཱ་ཡ། དེ་ཡང་འདིར་ལེགས་བྱས་
མཐོ་དམན་དུ་བསྒྱུར་བའི་རྟེན་འབྲེལ་ཤུགས་སྟོབས་ཀླུང་གི་རྟ་ཕོ་ལྟ་བུ་འདི་ཡི་
དར་གུད་ལས། སྐྱེ་འགྲོའི་བྱ་བའི་ལམ་འགྲོས་ཆེ་ཆུང་ཐ་དད་པར་འགྱུར་བ་
ཡིན་ལ། དེ་བསྐྱེད་པའི་རྟེན་འབྱུང་དུ་བོད་ཡུལ་རྒྱལ་བོ་དགྲ་འདུལ་ལ་བརྟེན་
655



པ་ནི། ཐབས་གཞན་ལས་ཆེས་ཟབ་པའི་མཐར་ཐུག་ཡིན་པས་འདི་ལ་འབད་
འཚལ། དེ་ལ་ལོ་ཁམས་སམ་སྨར་སྨེ་རླུང་ཁམས་ཀྱི་མདོག་ཁྱད་པར་དུ་བྱས་
པའི་མདོག་ལྔའི་དར་རས་ལ། རླུང་རྟ་བསྐྱེད་པའི་རྟེན་འབྱུང་གི་རི་མོ་ཇི་སྙེད་
དང་། ཁྱད་པར་སེར་པོ་ལ་རྟ། དམར་པོ་སྟག སྔོན་པོར་འབྲུག ལྗང་གུར་
ཁྱུང་། དཀར་པོར་སེང་གེ་བྲི། དར་གྱི་བ་དན་ལྕེ་བཞི་ལ། བསམ་ལྷུན་སིདྡྷི་
དང་འདོད་གསོལ། གཞན་ཡང་རླུང་རྟ་བསྐྱེད་པའི་སྔགས་ལ་སོགས་འབྲི་ཞིང་།
འདོད་གསོལ་ཏུ་འདི་འབྲི་ཞིང་ངག་ཏུའང་གྱེར་རོ། ཧཱུཾ༔ ། །ཆོས་ཀུན་རྣམ་
དག་རྡོ་རྗེ་རྣོན་པོའི་ཐུགས། །ཆོས་ཉིད་དྲི་མེད་སངས་རྒྱས་པདྨ་སྐྱེས། ། སྒྱུ་
འཕྲུལ་འགག་མེད་རྡོ་རྗེའི་ དཔའ་བོ་ཆེ། ། རིག་འཛིན་ནོར་བུ་དགྲ་འདུལ་
འཁོར་བཅས་ཀྱིས། ། དགེ་མཚན་རྣམ་རོལ་འཆུར་བ་རླུང་རྟའི་དར། ། ཆོས་
ཅན་འགག་མེད་རོལ་བའི་མཆོད་པ་འདི། །ཆོས་ཉིད་ཞ་བ་དབྱིངས་ཀྱི་ཐུགས་
ལེར་བཞེས། །རླུང་རྟ་སྙན་པའི་བ་དན་གཡོ་བར་མཛོད། །གྲགས་སྙན་དགེ་
བ་འབུམ་ གྱི་ ལེགས་ བྱས་ ན་ཛོད། ། ཁྱོད་ ཐུགས་ ཀུན་ ཁྱབ་ དཔལ་ གྱི་ བེའུ་
ལས། །རྫུ་འཕྲུལ་རྟ་སྟག་ཁྱུང་འབྲུག་སེང་སོགས་ཀྱི། །མི་ཟད་ངོ་མཚར་གཡོ་
བའི་རྟེན་འབྱུང་གིས། །སྲིད་པའི་དཔལ་ཡོན་ཀུན་ལས་མངོན་མཐོ་བ། །མི་
ནུབ་རྒྱལ་མཚན་ནོར་བུའི་ཏོག་མཛེས་ཉིད། །ས་གསུམ་ཡིད་འོང་བདུད་རྩིའི་
སྙིང་བོ་ཅན། །རྨད་བྱུང་སྐལ་བཟང་རླུང་རྟའི་ཤུགས་བསྐྱེད་ཅིག ། ཅེས་དེ་
ལྟར་བྱས་ཏེ། རླུང་རྟ་ལ་དྲི་བཟང་ཕུན་སུམ་ཚོགས་པ་བྱུགས་ནས་མཁའ་ལ་
བསྒྲོན་ཏེ་མཁའ་དབྱིངས་གྱེན་ཚུགས་སུ་ལྟ་ཞིང་ཀི་བསོ་ཧ་ཧ་དང་སིདྷི་སྒྲོགས།
ཡེ་དྷར་འདོན། དེ་ནས་བསང་བྱས་རྔ་རོལ་སྙན་པའི་དབྱངས་བཅས་རླུང་རྟ་
ལ་ནས་འཐོར་ནས་གཞུང་དམིགས་ལྟར་འདི་གྱེར་རོ། ཧཱུྃ། མཁའ་ཁྱབ་སྒྱུ་
656



འཕྲུལ་དྲ་བའི་བདག་ཉིད་ནི། ། གཉིས་མེད་ཡེ་ཤེས་སྐུ་མཆོབ་པདྨ་སྐྱེས། །
ཕྲིན་ལས་ཐོགས་མེད་དཔའ་བའི་སྐུར་བཞེངས་པ། །སྐྱེས་མཆོག་རིག་འཛིན་
ནོར་བུ་དགྲ་འདུལ་རྗེ། ། གཞི་ལས་འདུ་འབྲལ་མེད་པའི་དམ་ཚིག་དང་། །
གནས་སྐབས་དད་གུས་གདུང་བས་རྩེ་གཅིག་ཏུ། །མཁྱེན་བརྩེའི་ཁྱེད་ཐུགས་
གཏེར་ཆེན་ གནད་ བསྐུལ་ ན། ། རིག་ འཛིན་ པདྨའི་ ཐུགས་ ཀྱི་ ཀློང་ ནས་
བཞེངས། །དྲི་མེད་དབྱིངས་ལ་ཐོགས་པ་མེད་རྒྱུ་བ། ། འགག་མེད་རྡོ་རྗེའི་
འགྲོས་ཀྱིས་སྐད་ཅིག་གིས། །གནམ་ས་བར་སྣང་ཁྱབ་པའི་གར་བྱེད་ཅིང་། །
དགྲ་བླ་ཝེར་མ་ཆར་སྤྲིན་ལྟ་བུར་འཚུབ། །མཚར་སྡུག་དྭངས་སྨན་དགྱེས་པའི་
གླུ་དབྱངས་སྒྲོགས། །རེག་འཇམ་ཤུགས་དྲག་རྡོ་རྗེའི་རླུང་གཡོ་ཞིང་། །བདུད་
རྩིའི་ཆར་དང་འཆི་མེད་འདོད་དགུའི་བཅུད། །ཡིད་འོང་དྲི་བསུང་སྤོས་ཀྱི་ངད་
ལྡང་བ། །རྡོ་རྗེའི་ཅང་ཤེས་འཁྱུག་པའི་ངར་གྱིས་གཡོ། ། སྣ་ཚོགས་དར་གྱི་
ཅོད་པན་པུ་རུ་རུ། །རིན་ཆེན་རོལ་མོའི་སྒྲ་སྙན་ཁྲོ་ལོ་ལོ། །དགྲ་བླའི་བ་དན་
གཡོ་བ་ཤིགས་སེ་ཤིགདཔའ་བའི་ཀི་བསྭོ་ཆ་སྒྲ་སྒྲོགས་པ་ཡི། ། ཁམས་གསུམ་
དྲེགས་པའི་དམག་དཔུང་རྣམས་ཀྱི་མཆོག ། དཔའ་བོ་མཁའ་འགྲོའི་དབུས་
ན་རྡོ་རྗེའི་སྐུ། །རབ་བརྗིད་སེང་ཆེན་རྒྱལ་བོ་འཁོར་དང་བཅས། ། སྐད་ཅིག་
གློག་ལྟར་མྱུར་བས་གནས་འདིར་བྱོན། །དྲི་མེད་རླུང་རྟ་བསྐྱེད་པའི་དགེ་
མཚན་གྱི། །ལྷ་རྫས་བ་དན་གཡོ་བ་འདི་བཞེས་ལ། །དགེ་མཆོག་རླུང་རྟ་སྙན་
པའི་བ་དན་དེ། ། ཤུགས་ཆེན་རྡོ་རྗེའི་རླུང་གིས་བསྐྱེད་གྱུར་ནས། ། ཕྱོགས་
བཅུའི་ཕྱོགས་མཐར་ཁྱབ་པ་སྙན་གྲགས་དཔལ། །ངོ་མཚར་མཐོང་ན་དགའ་
བའི་རང་བཞིན་གཏེར། །ལས་རླུང་ལྷ་ཡི་རོལ་མོ་དཀྲོལ་བར་མཛོད། །སྙིང་ག་
དཔལ་བེའུ་ཁྱིམ་ལ་དགྱེས་རོལ་ནས། ། དྭངས་པའི་དབྱིངས་ལ་ལྷ་ཡི་ སྤྲིན་
657



བཞིན་དུ། །ངོ་མཚར་དགའ་བའི་རོལ་རྩེད་ གཡོ་བའི་གར། ། དབྱེར་མེད་
དབྱིངས་ཀྱི་གཤིས་ལ་བསྒྱུར་བ་མཛོད། །སྙིང་ནང་བདུད་རྩི་གང་བའི་དཔྱིད་
བཞིན་དུ། ། ཉམས་འགྱུར་ཟག་མེད་བདེ་བའི་རོ་ཙ་འཕེལ། ། འདའ་མེད་
དབང་གི་གཟི་དྲོད་འབར་བ་ཡིས། ། འདོད་དགུའི་དཔལ་མོ་མགྲོན་དུ་ཁུག་
པར་མཛོད། ། ཤུགས་ཆེན་རྡོ་རྗེའི་རླུང་གིས་བསྐྱོད་ཡི། ། རྫུ་འཕྲུལ་ཐོགས་
མེད་འདོད་པའི་མཁའ་ལ་འགྲོ། ། ཡིད་འོང་སྤྲིན་ལས་དགའ་བའི་གཟུགས་
ངོམས་པ། ། རྣོ་མྱུར་ལས་ཀྱི་རྟེན་འབྱུང་ཅང་ཤེས་རྟ། ། ལེགས་བྱས་མཐོ་
དམན་བསྒྱུར་བའི་བཞོན་པ་ནི། །སྲིད་པར་རྒྱུ་ཞིང་ཞི་བའི་ལམ་ལ་འགྲོ། །རྡོ་
རྗེའི་རྐྱང་རྒོད་ནོར་བུའི་ཕྲིན་ལས་འཕྲུལ། །མི་མཆོག་ནོར་བུ་དགྲ་འདུལ་ཁྱེད་
ལ་འབུལ། །དབྱེར་མེད་ཞི་བ་དབྱིངས་ཀྱི་ཐིག་ལེར་བཞེས། །རྣམ་དག་པདྨའི་
མཁའ་དབྱིངས་རང་གྲོལ་ནས། །རླུང་རྟ་སྙན་པའི་བ་དན་གཡོ་བར་མཛོད། །
མི་བཟད་ང་རོ་གཡོ་བའི་དཔའ་རྔམས་ཀྱི། །དྲག་པོའི་མེ་ལྕེ་མཆེད་པའི་ཟིལ་
འཁྲུགས་པ། །རྣམ་མང་དགྲ་བླ་འདུས་པའི་སྙིང་སྟོབས་གཟུགས། །རྔམས་
བརྗིད་མཆོངས་ལྡེམ་འགྱིང་བ་འཛུམ་ལྡན་སྟག ། སྐྱེས་བུའི་ཡིད་ལ་དཔའ་
བའི་སྟོབས་ཀྱི་རྟེན། ། རྒོལ་ངན་རི་བོ་འཇོམས་པའི་རྡོ་རྗེ་ནི། །མཐར་བྱེད་
དྲག་པོ་དགྲ་འདུལ་ཐུགས་ལས་སྦྲུལ། །སྲིད་པར་རྒྱུ་ཞིང་དཀར་ཕྱོགས་སྟོབས་
ལས་སྦྲུལ། །མི་མཆོག་ནོར་བུ་དགྲ་འདུལ་ཁྱེད་ལ་འབུལ། །རབ་བརྗིད་འགྱིང་
བ་དཔའ་བོའི་གཟུགས་ཀྱི་དཔལ། ། གནམ་ལྕགས་རི་བོའི་ཟོམ་ནས་ངོམས་
པའི་ཡིད། ། བདུད་རྩིས་མྱོས་པའི་ཟེར་ལས་ཁམས་གསུམ་པོ། ། ཅིག་ཆར་
ཟིལ་གྱིས་གནོན་པའི་གདོང་ལྔ་བ། །དགེ་པའི་ཕྱ་གཡང་ཆགས་པའི་མདངས་
འཕྲོ་ཞིང་། །ཕ་རོལ་སྟོབས་འཕྲོག་རྣམ་གནོན་གཟི་བརྗིད་རྟེན། །ལྷུན་སྟུག་
658
བྱ



མངོན་པར་མཐོ་བ་མིའི་ཁྱུ་མཆོག ། ཟག་མེད་གཟི་འབར་སེང་ཆེན་སྐུ་ལས་
སྤྲུལ། །མི་མཆོག་ནོར་བུ་དགྲ་འདུལ་ཁྱེད་ལ་འབུལ། །དཔག་བསམ་ལྗོན་པའི་
རྩེ་ནས་བསྐྱོད་པ་ཡི། ། དྲག་པོའི་འདབ་གཤོག་རྫུ་འཕྲུལ་རླུང་གི་པང་། །
ཐོགས་མེད་མཁའ་ལ་ལྡིང་ཞིང་འགྱིང་བ་ཡི། །ངོ་མཚར་ཕུན་སུམ་ཚོགས་པ་
ཝེར་མའི་ཁྱུང་། །སྐྱེས་བུའི་ཡིད་ལ་ཡོན་ཏན་ཀུན་སྤེལ་བ། །མི་ཟད་དཔལ་གྱི་
ནོར་བུ་དགའ་བའི་རྟེན། །ཤིན་ཏུ་རྨད་བྱུང་ཡིད་འོང་མཛངས་པའི་དཔྱིད། །
མངོན་པར་དགའ་བ་སྐྱེས་བུའི་ཡོན་ཏན་འཕྲུལ། ། མི་མཆོག་ནོར་བུ་དགྲ་
འདུལ་ཁྱེད་ལ་འབུལ། ། སྡུག་ལྡན་ཆུ་ སྤྲིན་ གཞོན་ནུའི་རུམ་གནས་པ། །
མཛེས་པའི་གློག་དམར་གཡོ་བའི་སྐ་རགས་ཅན། ། གྲགས་སྙན་དགེ་བའི་
གསུང་སྒྲོགས་རྒྱ་མཚོའི་མངལ། །ཟབ་པའི་དགེ་མཚན་ཆེས་ལྡིར་དགྲ་བླའི་
འབྲུག ། རྒྱལ་ཐབས་རེ་བ་རྫོགས་པའི་ང་རོ་ཡིས། །སྙིང་ལ་དགེ་བའི་བདུད་
རྩིའི་ཆར་འབེབ་ཅིང་། ། སྐྱེས་བུའི་གྲགས་སྙན་ཀུན་ཏུ་ཁྱབ་བྱེད་རྟེན། །སྙན་
པར་སྒྲོགས་པ་གེ་སར་གསུང་ལས་སྤྲུལ། །མི་མཆོག་ནོར་བུ་དགྲ་འདུལ་ཁྱེད་ལ་
འབུལ། །ཡེ་སྟོང་སྤྲོས་དང་བྲལ་བའི་ནམ་མཁའ་ལ། ། ཕྱི་ནང་སྣོད་བཅུད་
བརྟན་གཡོ་སྲིད་པའི་ཁམས། །སྣ་ཚོགས་སྒྱུ་མ་མཐའ་ཡས་སྤྲོ་བསྡུའི་གར། །
བརྗོད་བྱའི་ཡུལ་ལས་འདས་པའི་རོལ་རྩེད་ངོམས། ། ལྷ་རྣམས་དགའ་བའི་
བདུད་རྩི་ འདོད་ དགུར་ འཇོ། ། མི་ རྣམས་ བདེ་ སྡུག་ རྣམ་ མང་ རྒྱུ་ འཕྲུལ་
མཐོང་། །ས་འོག་དམྱལ་བ་མི་བཟད་སྡུག་བསྔལ་མྱོང་། །མཁའ་སྤྱོད་ཞིང་གི་
འཕགས་པ་རྟག་ཏུ་ཞི། །དེ་སོགས་སྲིད་ཞི་རྣམ་མང་ཆོས་ཀྱི་ཚུལ། །ཀ་དག་
དགོངས་པ་ཆོས་སྐུའི་ཀློང་དུ་གཅིག ། རང་སེམས་རྣམ་པར་གཡོ་བའི་ཆོ་
འཕྲུལ་ཏེ། །མི་ཟད་རྟེན་འབྱུང་རིག་པའི་རླུང་ལས་འཕྲོས། ། ཁམས་གསུམ་
659



རྣམ་པར་གྲུབ་པ་འབྱུང་བ་ལྔའི། །འདོད་ལྔའི་དྭངས་བཅུད་འབར་བའི་ཐིག་
ལེ་ལས། །མི་ཤིགས་རྡོ་རྗེ་གསང་བ་རླུང་རྟའི་ལྷ། །དཔལ་ཡོན་ཀུན་གྱི་རྟེན་
འབྱུང་གཞི་རུ་གྱུར། །མི་འདའ་འགྱུར་མེད་མཁའ་དབྱིངས་བུམ་པ་རུ། །རྣམ་
མང་ལེགས་བྱས་སྒྱུ་འཕྲུལ་གཡོ་བའི་རྟེན། ། བསམ་པ་ཙམ་གྱིས་འདོད་དགུ་
ལྷུན་གྲུབ་པ། ། རང་མདངས་སེང་ཆེན་མི་ཤིག་ཐིག་ལེར་བཞེངས། ། ལེགས་
པར་སྨོན་པའི་འདོད་ཡོན་བཅུད་དུ་བཀུག ། འདོད་པའི་གནས་ལ་རྡོ་རྗེ་རླུང་
གིས་བགྲོད། །སྲིད་ཞིའི་དཔལ་ཡོན་འདོད་དགུར་རོལ་མཛད་པ། །མཚུངས་
མེད་དབང་གི་སེང་ཆེན་གཡོ་བར་མཛོད། ། ཀ་དག་ལྷུན་གྲུབ་རོལ་བ་ལས། །
སྒྱུ་འཕྲུལ་དགེ་བའི་བ་དན་སེང་ཆེན་རྗེས། །ལྕགས་ལ་གསེར་འགྱུར་བཞིན་དུ་
གང་བྱས་ལས། །བཟང་པོར་འགྲོ་བ་སྙན་པའི་རྒྱལ་རྔ་སྒྲོགས། །འདོད་འབྱུང་
རྒྱལ་སྲིད་བདུན་དང་རྟགས་རྫས་བརྒྱད། །ཉི་ཟླ་དཔག་བསམ་ཤིང་དང་འདོད་
འཇོའི་བ། ། གཏེར་བུམ་བདུད་རྩི་ལ་སོགས་སྲིད་དང་ཞིའི། ། དཔལ་འབྱོར་
རྣམས་ཀྱི་དངོས་པོའི་དགེ་མཚན་ལྟར། །བཀྲ་ཤིས་ཕྱུ་གཡང་ཀུན་གྱི་དཔལ་
མཐའ་དག ། གཅིག་ཏུ་འདུས་པ་ཡིད་འོང་དགའ་བའི་གཏེར། །སྐྱེ་དགུའི་
སྙིང་ལ་འཇུག་པའི་ཡོན་ཏན་ནི། །མི་ཟད་བསམ་འཕེལ་ཕན་བདེའི་གཏེར་
གྱུར་མཛོད། །མི་ནུབ་རྒྱལ་མཚན་ནོར་བུའི་ཏོག་མཐོ་ཞིང་། །སྲིད་པ་གསུམ་
གྱི་གཙུག་ན་འབར་གྱུར་བ། ། ཁམས་གསུམ་དབང་བསྒྱུར་དགྲ་འདུལ་རྒྱལ་བོ་
ཡི། ། ཕྱག་རྟགས་རྒྱལ་མཚན་སྲིད་རྩེར་བསྒྲེང་བར་མཛོད༔ ། ། འདི་ནི་
ཤུགས་བསྟན་ སྦས་ དོན་ གནད། ། ཟབ་ ཅིང་ གསང་བ་རྟེན་འབྱུང་གི །
གནད་འགག་ཆེ་བའི་མདོག་ལྔའི་དར། ། རླུང་རྟ་བྱས་ལ་དགྲ་བླ་བསང་། །
ཚིག་འདི་བསྒྲགས་པར་གྱུར་བ་ན། །རྨི་ལམ་རྟ་སྟག་འབྲུག་སོགས་ཞོན། །བ་
660



དན་རྙེད་ཅིང་རོལ་མོ་དཀྲོལ། །ཕྱོགས་ལས་རྣམ་རྒྱལ་རི་མཐོར་འཛེགས། །ཉི་
ཟླ་ཤར་བ་ལ་སོགས་པ། རྣམ་པར་དགེ་བའི་མཚན་ལྟས་རྙེད། །དངོས་ཉམས་
རིག་པ་དྭངས་ཤིང་དགའ། །དཔའ་བའི་ཉམས་རྒྱས་ཀུན་གྱིས་བཏུད། །གང་
བྱས་ལམ་དུ་འགྲོའོ་ཞེས། །ཌཱ་ཀི་གོ་རཱའི་ཞལ་ལས་ཐོས། །དེང་སང་ཕལ་ཆེར་
རླུང་རྟ་ཉམས། །བཙུན་པའི་འདུལ་ཁྲིམས་ཞིག་པ་དང། །སྨན་དཔྱད་རྩིས་
ཀྱི་རྣོ་མྱུར་ཆུང་། ། སྐྱེས་པ་མནའ་སྡིག་ཀུན་གྱིས་བརྙས། ། དེ་འདྲའི་ཕྱོགས་
མང་འབྱུང་བ་དང་། །མ་ཉེས་དགྲས་འཚེ་བསམ་པ་ནི། །ལོག་པར་གྱུར་བའི་
དུས་འདི་ན། །འདི་ལས་ཟབ་པ་མེད་དོ་བུ། ། རང་གི་ལག་ཏུ་ལོངས་དང་
ཤེས། །ས་མ་ཡ༔ རྒྱ་རྒྱ་རྒྱ༔ འདི་བརྩམས་གང་བྱས་ལམ་དུ་འགྲོ། སྙན་དང་
གྲགས་པས་ཀུན་ཏུ་ཁྱབ། །ལོག་པར་བྱས་ཀྱང་ལེགས་པར་འགྲོ། ས་སྟེང་མི་
ཡི་ནོར་བུའོ། །འདི་ནི་སྔ་མོར་རིག་པའི་ཐིག་ལེར་གང་ཡོད་པ། ། ཟླ་༢ཚེས་
༡ལ་ཕབ་པ་རླུང་རྟའི་དར་སྒྲོན་པའི་སྐབས་སུ་བཏོན་པས། ངེས་པར་ལས་
བྱས་རྣོ་མྱུར་ཐོགས་མེད་དུ་འགྲོ་བར་དངོས་སུ་མཐོང་ཞིང་། །རྟེན་འབྱུང་ཤིན་
ཏུ་དགེ་བ་བཀྲ་ཤིས་ལ་མི་ཟད་པ་སྙན་གྲགས་ཀུན་ཏུ་ཁྱབ་པའི་དཔལ་མངོན་དུ་
མཐོང་བ། །མི་བསླུ་བའི་འབྲས་བུ་དུས་ལས་མི་འདའ་བ་རྡོ་རྗེའི་དཔའ་བོའི་ཐ་
ཚིག ཡི མངྒལཾ། ། ། །
༄༅། །མ་སད་དགྲ་གྲུབ་བྱེད་ཚུལ་བཞུགས། འཇུ་མི་ཕམ།
མ་སང་དགྲ་གྲུབ་བྱེད་ན། གླང་མའི་མི་ཆུང་རྟ་ཆུང་སྐོ་རུ་ཁ། ། ཤོ་མང་
བུབ་ཁུར་འཇག་མའི་མདའ་གཞུ་ཅན། །པོ་ཐོའི་མཁར་གྱི་ནང་དུ་བཞག །
ཚྭ་སྒོག་རམ་གསུམ་ཤོག་སྐྱེ་གང་། དེ་ཡི་མདུན་དུ་བཞག་བྱས་ལ། །ཡར་གཞི་
661



ལེབ་ཕྱིང་ དཀར་ པོའི་ སྟེང་། ། མདའ་ དར་ ཕྱེ་མར་ སྐྱེམས་ཕུད་ བཤམས།
བསྭོ། །ཁྲོ་རྒྱལ་ཝེར་མ་ཛོ་ཀི་ཤ་རུ་ར་འདུས་འདུས། །མ་སོང་དྲ་མ་དམག་ལ་
ཆོ་ཆོ། ཞེས་ཅི་རིགས་བཟླས་ལ། བསྭཱ། གེ་སར་དགྲ་འདུལ་དམག་རྒྱལ་
བསོ། །མ་སོང་ཝེར་མ་མཐུ་ཆེན་བསོ། །མཐུ་ཆེན་ཝེར་མ་ཉི་ཉ་བསོ། ། གུང་
བའི་སྐྱ་ཁྲ་ཆེན་མོ་བསོ། ། དགྲ་འདི་ན་གདའ་འོ་གསོད་རོགས་མཛོད། །ཨ་ཙི་
ཙ་ཝེར་མའི་དམག་ལ་ལྟོས། །ནམ་མཁའ་དར་གྱིས་གང་ནས་གདའ། །བར་
སྣང་འཕྲུ་ཡིས་གང་ནས་གདའ། །ས་གཞི་རྟ་ཡིས་གང་ནས་གདའ། །གནམ་
ལ་ སེར་ སྤྲིན་འཁྲིགས་ནས་ གདའ། །བར་ སྣང་ འབྲུག་ གློག་ འཁྲུགས་ ཤིང་
གདའ། །ས་ལ་ཐོག་ཆར་འབེབས་ཤིང་གདའ། ། དགྲ་སུ་ལ་དམག་སྣ་དྲངས་
རྒྱུ་ཡིན། །སྨོན་མི་གླིང་གི་རྒྱུད་འཛིན་ལ། ། ཁ་མི་སྙན་གྱོད་གཏམ་བདར་ལ་
དྲོངས། །ལག་མི་དགེ་དུག་མཚོན་འཛིན་ལ་དྲོངས། ། སེམས་མི་བྱམས་ངན་
དག་དྲན་ལ་དྲོངས། །ཨ་ལ་ལ་ཝེར་མའི་དཔུང་རེ་རྔམས། །ད་མགོན་དུ་བྱོན་
པ་ངོ་མཚར་ཆེ། ། ཞལ་བསྲོ་བ་ཕྱེ་མར་འདི་ཡིས་བསྲོ། ། མངའ་གསོལ་བ་
མདའ་ དང་ དར་ སྣས་ གསོལ། ། དཔའ་བསྐྱེད་པ་བདུད་རྩིའི་ སྐྱེམས་ ཀྱིས་
བསྐྱེད། ད་དགྲ་འདི་གསོད་ལ་བགེགས་འདི་ཆོམས། ། དགྲ་བླ་མཐུ་རྩལ་མ་
ཞན་ཅིགཝེར་མ་ལས་ལ་མ་གཡེལ་ཞིག ། དགྲ་བོ་གསོད་ལ་དགྲ་མཁར་ཤིག
དགྲ་ནོར་ཕྲོག་ལ་དགྲ་སྟོབས་ཆོམས། །ཕོ་ལྷ་དགྱེས་པའི་དར་ཆེན་ཕྱིར། །
དགྲ་བླ་དགའ་བའི་ གད་རྒྱངས་ སྒྲོགས། ། བདག་ ཅག་ རྣལ་འབྱོར་སྡེ་ དང་
བཅས། །ཕྱོགས་ལས་རྣམ་པར་རྒྱལ་བར་མཛོད། །ཅེས་བྱས་ལ་དགྲ་མཁར་
བཤིག་ནས་ཉལ་ཉོལ་ཏུ་བརྡུང་ལ། ། སྟེང་དུ་རྐང་བས་བྲོ་འཁྲབ་ཏེ། ། བསོ་
བསོ། མ་སང་གེ་སར་ཝེར་མའི་དམག་གིས་དགྲ་བོ་མཱ་ར་ཡ་རྦད་རྦད། མི་ཁ་
662



མཱ་ར་ཡ་གྲུབ། བསམ་ངན་མཱ་ར་ཡ་ཆིངས། སྦྱོར་ངན་མཱ་ར་ཡ་མནན། །ཞེས་
བྱས་ལ་ དགྲ་ ཕྱོགས་ སུ་ བོར། དེས་ དགྲ་ ཐད་ དུ་ ལངས་ པ་ འང་ འཕྲལ་ དུ་
འཆིའམ་རང་གི་བསམ་པ་བཞིན་དུ་འཇོམས་པར་ཐེ་ཚོམ་མེད་དོ། བཤད་
བཤད་མི་དགོས་ལག་ཏུ་ལོངས། །ཟབ་ཟོབ་མི་དགོས་ལག་ལེན་སླ། །ཡིན་
ཡིན་མེད་པའི་རིག་པ་ལས། མིན་མིན་མེད་པའི་ཚིག་འདི་བརྡོལ། ། རྟེན་
འབྲེལ་མཁས་པའི་ཁྱད་ཆོས་ལགས་སོ། ། ། །
༄༅། །ཕུད་མཆོད་ལྷ་གཡང་སྤྲིན་ཆེན་བཞུགས་སོ། ། འཇུ་མི་ཕམ།
ཕུད་མཆོད་ཕྱ་གཡང་སྤྲིན་ཆེན་ནི། །བཟའ་བཏུང་དང་ཡོ་བྱད་སོགས་
ཅི་ཡང་རུང་སྟེ། །བྱིན་གྱིས་བརླབས་ནས་ཡིད་ཀྱིས་སེང་ཆེན་གཏེར་བདག་
ཝེར་མའི་ཚོགས་ལ་འདི་ལྟར་མཆོད་པར་བྱའོ། ། ཨོ་ཨ༔ ཧཱུྃ། །མདུན་གྱི་
ནམ་མཁར་བདུད་རྩིའི་སྤྲིན་དཀར་དབུས། ། ཕྱ་གཡང་བསམ་འཕེལ་ཡིད་
བཞིན་ནོར་བུ་ནི། །གེ་སར་དགྲ་བླའི་རྒྱལ་བོ་ཆེན་པོ་ལ། ། རྨ་རྒྱལ་ལ་སོགས་
གཏེར་བདག་ཝེར་མས་བསྐོར། །བཟའ་བཏུང་འབྱོར་བ་མཁོ་དགུའི་ཡོ་བྱད་
ཚོགས། །ཡེ་ཤེས་བདུད་རྩི་འདོད་རྒུའི་འབྱུང་གནས་སུ། །བྱིན་གྱིས་བརླབས་
པའི་མཆོད་པ་དམ་པ་འདི། ། སྐྱེས་མཆོག་ནོར་བུ་འཁོར་དང་བཅས་ལ་
འབུལ། །སྣང་སྲིད་མ་ལུས་སྒྲུབ་མེད་ས་ལེར་གཟིགས། །མཆོག་དམན་བར་
མའི་འགྲོ་བ་ཀུན་ལ་བརྩེ། །འདོད་དོན་ཡིད་བཞིན་ནོར་བུའི་ཚུལ་སྩོལ་ལ། །
ཡིད་བཞིན་རེ་སྐོང་ཝེར་མའི་ཚོགས་ལ་བསྟོད། །ཐུགས་རྗེ་དགོངས་ཤིག་མཐུ་
ལྡན་དགྲ་བླའི་རྗེ། ། བསླུ་མེད་གཡུང་དྲུང་ནོར་བུའི་ཐུགས་ཀློང་ནས། ། རྨ་
གཡང་ཟས་ནོར་འདོད་རྒུའི་ཆར་ཆེན་པོས། །རེ་བའི་ཤིང་རྟ་ཡོངས་སུ་བཀང་
663



བར་མཛོད། །ཅེས་ཇ་མཆོད་སོགས་ལ་སྦྱར་ཏེ་འདི་ཉིད་རང་གཞི་བྱེས་གར་
འདུག་ཀྱང་ཟས་ནོར་རྙེད་པ་འབྱུང་བར་འདོད་ན་ཉིན་རེ་ཞིང་ངམ་དུས་དུས་སུ་
བསྒྲགས་པས་ཚེ་དཔལ་གཡང་གི་ནོར་བུ་རྣམ་བཞི་ལག་ཏུ་བཅིངས་ནས་དགོས་
འདོད་ཡིད་བཞིན་འགྲུབ་པའི་རྟེན་འབྲེལ་ཡོད། རབ་ཚེས་ཆུ་སྤྲེལ་ཟླ་ ༡༢ ཚེས་
༡༤སྔ་དྲི་འཕྲལ་ཡར་དྷི་མིང་པས་སོ། མངྒ་ལཾ། ། ། ། །
༄༅། །དགྲ་འདུལ་ནོར་བུའི་སྙིང་ཏིག་བཞུགས། འཇུ་མི་ཕམ།
ཨཱངོ་བོ་དཔལ་ལྡན་འཇམ་པའི་རྡོ་རྗེ་ཉིད། ། རྣམ་པ་སྣང་སྲིད་དགྲ་
བླའི་རྒྱལ་པོའི་ཚུལ། །སྔོན་ཚེ་རིག་འཛིན་པདྨ་འབྱུང་གནས་ཏེ། །ད་ལྟ་སེང་
ཆེན་ནོར་བུ་དགྲ་འདུལ་རྩལ། །མ་འོང་རིགས་ལྡན་དྲག་པོ་འཁོར་ལོ་ཅན། །
བདག་དང་དབྱེར་མེད་སྙིང་གི་ལྷ་མཆོག་དང་
། ཟུང་འཇུག་རྡོ་དབྱངས་ཅན་
དགྱེས་ཡུམ་བཞི། ། དཔའ་རྟུལ་དྭང་སྨན་དགྲ་བླ་ཝེར་མའི་དཔུང་། །བཀའ་
འཁོར་སྣང་སྲིད་དྲེགས་པ་སྡེ་བརྒྱད་བཅས། །ཕྱི་ནང་གསང་བ་ཡེ་ཤེས་བདུད་
རྩིའི་སྤྲིན། །ཐུགས་དམ་དགྱེས་སྐྱོང་མཆོག་གི་མཆོད་པ་འདིས། ། གསོལ་ལོ་
མཆོད་དོ་བསྐང་ངོ་མངའ་གསོལ་ལོ། །བསྟོད་དོ་བརྔན་ནོ་མཐུ་ལྡན་དགྲ་བླའི་
དཔུང་། །ཐུགས་རྗེ་མཐུ་སྟོབས་ནུས་པའི་ཤུགས་བསྐྱེད་ལ། ། རྣལ་འབྱོར་
བདག་གི་ཚེ་དཔལ་བསོད་ནམས་དང་། ། དགེ་མཚན་སྙན་གྲགས་རླུང་རྟ་
མཆོག་ཏུ་བསྐྱེད། ། ཀླུང་འདི་སྲིད་པ་གསུམ་ན་འབྲུག་ལྟར་སྒྲོགས། །ཕ་རོལ་
མི་མཐུན་ཕྱོགས་ཀུན་ཟིལ་གྱིས་གནོན། །སྲིད་པ་གསུམ་གྱི་གཙུག་ན་མཐོ་བ་
ཡི། །ཕྱོགས་ལས་རྣམ་རྒྱལ་སྙན་པའི་བ་དན་ཕྱོར། ། ཇི་བསམ་ཐོགས་མེད་
ཡིད་བཞིན་གྲུབ་པ་ཡི། །རྫུ་འཕྲུལ་རྡོ་རྗེའི་རླུང་གི་ཤུགས་འཆང་བའི། །ཕྲིན་
664



ལས་སྟོབས་ཀྱི་འཁོར་ལོའི་དབུས་སུ་བདག ། བཀོད་ནས་དངོས་གྲུབ་གཉིས་
ཀྱི་རྒྱལ་ ཐབས་སྩོལ། ། དགྲ་བླ་བཞད་པ་བརྒྱད་ལྡན་སྒྲས། ། སྙིང་ལ་བསྐུལ་
ནས་གང་སྨྲས་པ། །ཕྱོགས་ལས་རྣམ་རྒྱལ་འབྲུག་སྒྲ་ཡིན། །དྷཱི་ཡིག་བདེ་བའི་
ཐིག་ལེར་འཁྱིལ། མངྒ་ལཾ། ། །
༄༅། །དགྲ་བླ་ལུས་གཞུག་བཞུགས་སོ། འཇུ་མི་ཕམ།
ཧཱུྃ་ཧི། རྩ་གསུམ་ཀུན་འདུས་གེ་སར་ཡིད་བཞིན་ནོར། ཡེ་ཤེས་སྐུ་
མཆོག་མཐོང་ན་དགའ་བའི་གཏེར། །བདག་སྙིང་པདྨའི་འོ་མཚོར་དགྱེས་རོལ་
ནས། །ལུས་ལ་དགྲ་བླ་ཝེར་མའི་དཔའ་རྫོང་ཆོས། །མཐོང་བ་ཙམ་གྱིས་ཡིད་
སྣང་དབང་མེད་དུ། །འཕྲོག་པའི་དགེ་མཚན་ས་གསུམ་འགྲན་མེད་དཔྱིད། །
ངོ་མཚར་མིག་གི་བདུད་རྩིའི་སྣང་བ་འབུམ། །ཅིར་ཡང་གསལ་བའི་རོལ་རྩེད་
ངོམས་པར་མཛོད། །བདེ་སྟོང་རྡོ་རྗེའི་གཟི་བྱིན་ཆེན་པོ་ཡིས། །རྨད་བྱུང་
དགའ་བདེའི་དཔལ་ཡོན་བསྐྱེད་པ་དང་། ། རྡོ་རྗེ་སེམས་དཔའི་ཚེ་དང་ལང་
ཚོའི་དཔལ། །མྱུར་འགྲུབ་བསྟན་འགྲོའི་ཕན་བདེ་སྤེལ་བྱེད་ཅིང་། ། སྲིད་དང་
ཞི་བའི་དྭངས་བཅུད་དབང་མེད་འགུག ། ངོ་མཚར་སྙན་པས་འཇིག་རྟེན་
ཀུན་ཏུ་ཁྱབ། ། ཇི་ལྟར་བསམ་པ་ཡིད་བཞིན་ལྷུན་གྱིས་གྲུབ། ། ཕྱོགས་ལས་
རྣམ་པར་རྒྱལ་བའི་ཕྲིན་ལས་མཛོད། ཅེས་པའང་སེང་གེ་འགྱིང་བའི་སྤྱོར་བསེ་
རུ་འོད་ལྡན་དཀར་པོས་སྤེལ་བ་མངྒ་ལཾ། ། ། །
༄༅། །གེ་སར་ནོར་བུའི་ཕྲིན་བཅོལ་རྡོ་རྗེའི་གད་རྒྱངས་བཞུགས་
སོ། །
འཇུ་མི་ཕམ།
ཧཱུྃ། རྩ་གསུམ་ཀུན་འདུས་སྐྱེས་མཆོག་དགྲ་བླའི་རྗེ། །ཡིད་བཞིན་ནོར་
665



བུ་སེང་ཆེན་དགྲ་འདུལ་རྩལ། །སྙིང་གི་པདྨོར་ཁྱེད་གཅིག་རྟག་བརྟེན་ནས།
དད་པ་འགྱུར་བ་མེད་པས་ཁྱོད་བསྟེན་ཅིང། ༡། དམ་ཚིག་རྣམ་པར་དག་
པས་ཁྱོད་བསྟེན་ལ། །གཉིས་མེད་ཡེ་ཤེས་ཆེན་པོར་ཁྱོད་སྒྲུབ་བོ། །བྱང་ཆུབ་
བར་དུ་སྲུང་སྐྱོབ་གཡེལ་མེད་པར། །ཡེ་ཤེས་སྤྱན་གྱིས་གཟིགས་ལ་མཐུ་སྐྱེད་
ཅིག༢། དང་པོའི་ལས་ཅན་སྒྲིབ་པས་མནར་བ་བདག ། ནོངས་པ་གང་
མཆིས་ཁྱེད་ལ་སྙིང་ནས་བཤགས། །མཐུ་དཔུང་ཁྱེད་བརྟེན་རྒྱལ་མཚན་ཁྱེད་
ཕྱར་ཞིང་། གཏན་དུ་མི་བསླུའི་བློ་གཏད་ཁྱེད་ལ་འཆའ། ༣། སྙིགས་དུས་ཕྱི་
ནང་ཉེས་ པ་ དུ་མས་མནར། ། སུ་ ལའང་ཡིད་བརྟན་རུང་བ་མེད་མཐོང་
ནས། །བུ་ཆུང་མ་ལ་གདུང་བཞིན་ཁྱེད་དྲན་ན། ། དུས་གསུམ་ཕ་ལྟར་མགོན་
མཛད་ཁྱེད་ཉིད་ཀྱིས། །སྲིད་གསུམ་དགྲ་རུ་ལངས་ཀྱང་བདག་གཅིག་ལ། །
ཕྱོགས་ལས་རྣམ་རྒྱལ་སྙན་པའི་བ་དན་སྩོལ། ། དཔལ་འབྱོར་དཔག་བསམ་
བུམ་བཟང་ནོར་བུའི་གཏེར། ལག་པའི་མཐིལ་ན་གནས་པ་ཉིད་དུ་མཛོད།
༥། རྐང་གཉིས་རྣམས་ལས་འཁོར་ལོས་སྒྱུར་བ་དང་། །རྐང་བཞི་རྣམས་ལས་
གདོང་ལྔའི་དབང་བོ་ལྟར། །མངོན་འཕགས་ངོ་མཚར་ཉི་མ་ཆེན་པོ་ཡིས། །
འགྲན་འདོད་ ཟླ་བ་སྐར་མའི་ཚོགས་ནོན་ཅིག༦། མཁའ་ཁྱབ་ཕན་བདེའི་
དཔལ་དུ་རྟག་གྱུར་པ། ། ཐམས་ཅད་མཁྱེན་པའི་ཡེ་ཤེས་བདག་སྒྲུབ་ཀྱི། །
སྲས་བཅས་རྒྱལ་བའི་ཕྲིན་ལས་དཔའ་བོ་ཡིས། །བདག་གི་ཡིད་ལ་རེ་བ་ཡོངས་
རྫོགས་མཛོད། ༧། ཡིད་ལ་གང་ལ་གང་བསམ་ཐོགས་མེད་དུ། །བཞད་པའི་
གད་རྒྱངས་བཅས་ཏེ་ངོ་མཐོར་སྒྲུབས། །རང་བྱུང་ཡེ་ཤེས་མཁའ་མཉམ་ནོར་
བུའི་སྐུ། །འཇམ་དཔལ་དཔལ་དང་ལྡན་པར་བདག་གྲུབ་མཛོད། ༨། མེ་
སྤྲེལ་ཟླ་ཚེས་ལ་འཆི་མེད་མཆོག་གྲུབ་གླིང་དུ་འཇམ་དཔལ་རྡོ་རྗེས་བཀོད་པ་
666



མངྒ་ལཾ། ། ། །
༄༅། །རླུང་ རྟ་ ལིང་ ཚེ་ དགུ་ པ་ ལ་ བརྟེན་ ནས་ གེ་ སར་ གསོལ་
འདེབས་བཞུགས་སོ་ །
འཇུ་མི་ཕམ།
ལིང་ཚེ་ངག་པའི་དབུས་སེར་པོ་ལ་གེ་སར་རྐུ་མི་རིས། མཚམས་བཞིར།
སྟེང་དུ་ཁྱུང་འབྲུག ། ཞབས་སུ་སྟག་སེང་གཉིས། ཕྱོགས་བཞིར་དཀར་
དམར་ལྗང་སྔོ་བཞིའི་བ་དན་བཞི། སྟེང་གི་བ་དན་བཞི། སྟེང་གི་བ་དོན་
དཀར་པོའི་རྡོ་རྗེ་རྩེ་ལྔ། གཡས་གཡོན་ཉི་ཟླ་སྐར་གསུམ་རྡོ་རྗེ་རྩེ་ལྔ། གཡས་
གཡོན། སེང་གེ་ཁྱུང་སྡེབ། ཆུ་སྲིན་དུང་སྡེབ། ཉ་ཆེན་སམ་སྡེབ་གསུམ།
ལྗང་མཐའི་ཁ་སྐུད་དབང་མདོག་དམར། དར་ལྕེ་ཉིས་སྦྲགས་དར་ གྱི་ ཕྱེད་
སླེབས། སྟེང་ནས་མར་དཀར་སེར་དམར་ལྗང་བཞི་ལ། སྟེང་འོག་གཉིས་ཀར།
རྩེ་ནས་འཕྲེད། རླུང་རྟའི་སྔགས། ཀུན་འདུས་སརྦ་འདུ་འདུ་ཧོ། ཞེས་དང་།
མདོག་བཞིན་ཞི་ སོགས། ཤམ་བུ་བཞི་སྦྱར། སེར་པོའི་ ཀུད་པའི་ཀླད་ལ་
མཛོད་སྤུ་ནོར་བུའི་གཟུངས། ལྗང་གུའི་སྟེང་དུ་བཛྲ་གུ་རུ། པདྨ་ཙནྟ་མ་ཎི་
སོགས་རིགས་གསུམ། མ་མགོན་སོགས་སྡེ་བརྒྱད་གེ་སར་སྔགས། ལས་རླུང་
སྲིད་པའི་བ་དན་འདི་མཆོག་གསུམ་རྩ་གསུམ་ཆོས་སྐྱོང་བཅས་དང་། ཨོ་རྒྱན་
པདྨ་དང་། གེ་སར་ནོར་བུ་དགྲ་འདུལ་ཕྱག་ཏུ་གཏད་པས་དམུ་ཐག་དྲོངས་
ཤིག་ཅེས་བྲི། ལྗང་གུའི་དར་ལྕེ་ངོས། གེ་སར་གསོལ་འདེབས། ཨེ་མ་ཧོ། །
དུས་གསུམ་སངས་རྒྱས་ཀུན་གྱི་ངོ་བོ་ཉིད། །ཨོ་རྒྱན་རང་བྱུང་པདྨ་རྒྱལ་པོ་
ནི། །དགྲ་བླའི་སྐུར་བཞེངས་འཛམ་གླིང་རྒྱན་མཆོག་རྩལ། །སེང་ཆེན་གེ་སར་
རྒྱལ་པོ་སྙིང་ནས་དྲན། ། དངོས་གྲུབ་ཀུན་གྱི་བདག་ཉིད་རིན་པོ་ཆེ། །བདེ་བ་
667



ཆེན་པོ་རྟག་ཁྱབ་ཐུགས་རྗེའི་དཔལ། །ནོར་བུ་དགྲ་འདུལ་བོད་ཀྱི་ལྟ་གཅིག་
པུ། །གུས་པས་གསོལ་བ་འདེབས་སོ་བྱིན་གྱིས་རློབས། །རྒྱལ་བསྟན་སྲུང་ཕྱིར་
དགྲ་བླའི་རྒྱལ་པོའི་ཚུལ། །རྣམ་བཞིའི་འདུལ་བ་མཆོག་གི་རོལ་རྩེད་ངོམས། །
དགྱེས་པའི་གསང་ཡུམ་བདེ་སྟོང་རོལ་མོར་སྦྱོར། ། མཐའ་བཞིའི་བདུད་སྲིན་
འགལ་རྐྱེན་དབྱིངས་སུ་བསྒྲལ། །རྟག་ཏུ་འགྲོ་ལ་རང་སེམས་ཆོས་སྐུར་སྟོན། །
ཕན་བདེ་འཛད་མེད་ནོར་བུའི་གཏེར་སྒོ་འབྱེད། །དྲན་པས་འདོད་འབྱུང་ཟག་
མེད་ཚེ་ཡེ་ལྷ་ ་ ཡིད་བཞིན་ནོར་བུ་ཁྱེད་ལ་གསོལ་བ་འདེབས། ། དཔའ་བོ་
ཆེན་པོ་བདུད་དཔུང་དགྲ་འདུལ་བ། །དྲན་པ་ཙམ་གྱིས་འགལ་བྱེད་འཆམ་ལ་
འབེབ། །ཟིལ་གནོན་རྡོ་རྗེའི་མཐུ་ལྡན་དང་ལ་ཆེན་པོ། །རིག་འཛིན་དྲག་པོ་
རྩལ་ལ་གསོལ་བ་འདེབས། །དྲེགས་པ་སྡེ་བརྒྱད་གདུག་པའི་སྲོག་གི་བདག །
མཁའ་འགྲོ་ཆོས་སྐྱོང་སྣང་སྲིད་དབང་བསྒྱུར་རྗེ། ། འདི་ཕྱིའི་རེ་ལྟོས་བསླུ་བ་
མེད་པའི་སྐྱབས། །བདེ་མཆོག་ཆོས་ཀྱི་རྒྱལ་པོར་གསོལ་བ་འདེབས། །སངས་
རྒྱས་ཀུན་གྱི་ཡེ་ཤེས་རྡོ་རྗེའི་སྐུ། །དུས་གསུམ་རྒྱལ་བའི་ཕྲིན་ལས་ཕོ་ཉ་བ། །
ཡིད་བཞིན་ཐོགས་མེད་རྡོ་རྗེའི་དཔའ་བོ་ཆེ ། སྐྱེས་མཆོག་དོན་ཀུན་གྲུབ་ལ་
གསོལ་བ་འདེབས། །བསམ་འགྲུབ་བདེ་མཆོག་ནོར་བུའི་ཕོ་བྲང་དུ། །རྩེ་
གསུམ་ཕྱག་རྒྱའི་ཡེ་ཤེས་ཟུང་འཇུག་སྐུའི། ། གདོད་ནས་འདུ་འབྲལ་མེད་པའི་
རྒྱལ་ཁྲིམས་ལ། །ཡིད་ཅན་མཐའ་དག་འུབ་ཆུབ་འབྱུང་བར་མཛོད། །མཆོག་
གསུམ་རྩ་གསུམ་ཀུན་འདུས་མཚུངས་མེད་རྗེ། ། གསོལ་བ་འདེབས་སོ་ཐུགས་
རྗེའི་སྤྱན་གྱིས་གཟིགས། ། འབྲལ་མེད་སྙིང་གི་ཐིག་ལེར་རོ་གཅིག་དང་། །
བྱིན་གྱིས་རློབས་ཤིག་ཡེ་ཤེས་ཐུགས་ཀྱིས་དགོངས། ། ཕྱི་ནང་གསང་བའི་བར་
ཆད་དབྱིངས་སུ་གསོལ། ། བསམ་དོན་མ་ལུས་ཡིད་བཞིན་ལྷུན་གྲུབ་ནས། །
668



བྱང་ཆུབ་བར་དུ་སྲུང་སྐྱོབ་བྱིན་གྱིས་རློབས། །མཆོག་དང་ཐུན་མོང་གཉིས་ཀྱི་
དངོས་གྲུབ་སྩོལ། ཞེས་དང་། རྣམ་བཅུ་དབང་ལྡན་བྲི། ཞབས་སུ་རྟེན་སྙིང་།
ཆེས་ཀུན་རྣམ་དག་རྡོ་རྗེ་རྣོན་སོགས། རླུང་རྟ་བསྐྱེད་པའི་འདོད་གསོལ་བྲིས་
ཀྱང་རུང་། གཡོན་ཕྱོགས། དུང་རྡོ་རྗེ་པདྨ་སོགས་བྲིས་ན་བཟང་། ནང་རས་
དཀར་པོ་སྤྲད་ གེ་སར་སྐུ་ཐང་། ནང་རས་ལ། ཤེས་རབ་རལ་གྲི་སོགས་
ཚིགས་བཅད་གཅིག་བྲིས། མདུན་གྱི་ལུང་ནི་དྲས་དྲུབ་ཐོག་མཐའ་ལྗང་དམར་
བྱས་འདུག་ཀྱང་ཅི་བྱས་རུང་སྙམ། དེའི་རྩེར་རྒྱལ་མཚན། མི་རྗེས་དུང་། རྟ་
རྗེས་པདྨ། ནོར་བུའི་ཏོག་ཅན་བྱ། ཆུ་སྟག་ཟླ་༩ཚེས་༡ ༡དྷིས་བྲིས། ཧི
༄༅། །གེ་སར་གསོལ་འདེབས་བཞུགས་སོ། ། འཇུ་མི་ཕམ།
རིགས་གསུམ་ཀུན་འདུས་པདྨ་ཐོད་ཕྲེང་གི། ། ཐུགས་རྗེའི་འོད་ཟེར་
འཛམ་གླིང་དཔལ་དུ་ཤར། ། སྐྱེས་མཆོག་སེང་ཆེན་ནོར་བུ་དགྲ་འདུལ་ལ། །
གསོལ་བ་འདེབས་སོ་མཆོག་ཐུན་དངོས་གྲུབ་སྩོལ། ཨོཾ་གུ་རུ་མ་ཎི་རཱ་ཛ་སིདྡྷི་
ཧཱུཾམེ་སྤྲེལ་ ༡ ༡ཚེས༣་མི་ཕམ་པས་སོ། ། ། །།
ལ༄༅༅། །གེ་ སར་ རྒྱལ་ པོའི་ གསོལ་ མཆོད་ བསམ་ དོན་ མྱུར་ འགྲུབ་
བཞུགས་སོ། ། །
འཇུ་མི་ཕམ།
གེ་སར་རྒྱལ་བོའི་ གསོལ་མཆོད་བསམ་དོན་མྱུར་འགྲུབ་ནི། ཧཱུྃ། །
དབྱིངས་ནས་ཐུགས་རྗེ་མ་གཡེལ་སེང་ཆེན་རྗེ། །རྩ་གསུམ་ཀུན་འདུས་ནོར་བུ་
དགྲ་འདུལ་རྩལ། །ཆོས་སྐྱོང་དགྲ་བླ་ཝེར་མའི་འཁོར་དང་བཅས། །ཐུགས་རྗེ་
ཐུགས་དམ་དབང་གིས་འདིར་གཤེགས་ལ། །དམ་རྫས་བདུད་རྩི་གཏོར་མའི་
669



མཆོད་པ་བཞེས། ། སྒྲུབ་པའི་རྟགས་མཚན་དངོས་སུ་བསྟན་པ་དང་། ། རེ་
བའི་འབྲས་བུ་ཡིད་བཞིན་གྲུབ་པར་མཛོད། ། མཆོག་དང་ཐུན་མོང་དངོས་
གྲུབ་སྩལ་དུ་གསོལ། འདི་ནི་ཤིང་སྤྲེལ་ཟླ་པའི་སྐོང་ཞིག་དུ་བྲིས། འདི་བཞིན་
ནན་ཏན་བཅོལ་ཞིང་གསོལ་བ་བཏབ་ན་མི་འགྲུབ་པ་གང་ཡང་མེད། བྱིན་
རླབས་ཕྲིན་ལས་ཤིན་ཏུ་མྱུར་ཞིང་ཚན་ཆེའོ། །མངྒ་ལཾ། ། ། །།
༄༅། །གེ་སར་ནོར་སྒྲུབ་མན་ངག་བཞུགས་སོ། ། འཇུ་མི་ཕམ།
གེ་སར་ནོར་སྒྲུབ་མན་ངག ། རང་འོད་ཕར་འཕྲོས་རྩི་ཐོག་དང་རྫིང་
བུ་ལ་ཆར་བྲན་པ་ལྟར་རམ། མར་མེ་ལ་སྣུམ་བྲན་པ་ལྟར་དང་། མེ་ལོང་ལ་ཉི་
འོད་ཕོག་པ། ཟླ་བ་སྤྲིན་དང་བྲལ་བ་ལྟར་མཁའ་ཁྱབ་སྣོད་བཅུད་ཀྱི་བཀྲག་
མདངས་གོང་ནས་གོང་དུ་བརྒྱ་སྟོང་འགྱུར་དུ་སྤེལ་ཏེ་སྣུམ་བཀྲག་ཤིག་ཤིག་འོད་
མེར་མེར་གྱུར་ཏེ་འབྲས་བུ་སྨིན་པ་ལྟར་བཅུད་ཀྱིས་མེར་རེ་ཁྲིག་གེ་གང་བར་
བསམ་སྟེ། རང་གནས་སུ་མི་ཤོང་བ་ལྟ་བུར་བསམ། སླར་དེ་ནས་དངུལ་ཆུ་
རྡུལ་ནས་བཀྲབ་པའི་ཚུལ་གྱིས་དེ་དག་གི་དྭངས་བཅུད་ཐམས་ཅད་ཚུར་ཁབ་
ལེན་ལ་ལྕགས་ལྟར་སིབ་སིབ་འདུ་བར་བསམ་ལ། སྤོ་བསྡུ་དེ་འདྲ་ལན་མང་དུ་
བྱ་སྟེ། ནོར་བུའི་སྤྲིན་ཆེན་ཞེས་བྱ་བའི་མན་ངག་གོ། ཡང་སྣོད་བཅུད་ཐམས་
ཅད་ཕྱ་གཡང་འོད་ལྔ་འབར་བའི་ཏི་ལ་ཀ་ཆེན་པོ་གཅིག་ཏུ་བསམ་ལ། རང་
འོད་ཀྱིས་མཁའ་ཁྱབ་ཀྱི་ཞིང་ཐམས་ཅད་དམར་སེར་ལམ་ལམ་དུ་བདེ་དྲོད་ཆི་
ལི་ལི་ཞུ། དེ་དང་མཉམ་པར་བདག་གི་སྙམ་གྲགས་ཀྱི་སྒྲ་གདངས་སྣོད་བཅུད་
ཀུན་ལ་ཁྱབ་བར་རང་གྲགས་པ་སྟོང་གསུམ་པོ་མཁར་རྔ་བརྡུང་བ་ལྟར་འུར་འུར་
ཏིང་ཏིང་གྱུར་ཅིང་རྔ་དང་འབྲུག་དང་སིལ་སྙན་ལ་སོགས་པ་ལྟར་སྒྲ་སྣ་ཚོགས་
670



ཆིལ་ཆིལ་དུ་གྱུར་ཏེ་སྣོད་ཀུན་ནས་ཤིག་ཤིག་ཡོམ་ཡོམ་དུ་གཡོས། བཅུད་ཀྱི་
འགྲོ་བ་ལུས་སེམས་ཡོད་ཚད་ཐམས་ཅད་བདག་གི་ཡོན་ཏན་ལ་ཕྱོགས་པའི་
དགའ་བདེས་ཁྱབ་ཅིང་སྨྱོན་པ་ཆང་གིས་མྱོས་བ་ལྟར་འུར་ལངས་ཏེ་གར་བྱེད་
ཅིང་ཐམས་ཅད་བདག་གི་དབང་དུ་འདུ་བར་བསམ་ལ། བདེ་བ་གཏིང་ཁོལ་
ཁམས་གསུམ་ཡོད་ བཞིན་ འཕྲོག་ པའི་ མན་ ངག་ གོ། དེ་ ལན་མང་དུ་བྱ།
མཐར་སྣོད་བཅུད་ཐམས་ཅད་ཞུ་བས་འཇའ་འོད་དང་བཀྲག་མདངས་ཐམས་
ཅད། བདག་དང་སྒྲུབ་རྫས་ལ་ཐིམ། དེ་ཡང་སྙིང་ག་མི་ཤིག་པའི་ཐིག་ལེ་ལ་
སིབ་ཀྱིས་འདུས་པས། ཕྱིར་འཕོ་བ་དང་ཉམས་པའི་གོ་སྐབས་ནམ་ཡང་མེད་
པར་གཞོམ་མེད་རྡོ་རྗེ་གསང་བའི་དེ་ཁོ་ན་ཉིད་ཀྱི་རིག་སྟོང་གཞུག་མ་ཆེན་པོར་
མཉམ་པར་བཞག་པ་ནི་མི་ ཤིག་རྒྱས་གདབ་རྡོ་རྗེ་རྒྱ་མདུད་ཀྱི་མན་ངག་གོ།
འདི་གེ་སར་ནོར་སྒྲུབ་ཀྱི་མན་ངག་ཟབ་མོ་མཐར་ཐུག་ཊཱཀྐིའི་སྙིང་ཁྲག་དྭངས་
མ་ཨི་ཐི་རྒྱ། ། ། །
༄༅། །གེ་སར་སྲོག་འཁོར་བཞུགས་སོ། ། འཇུ་མི་ཕམ།
གེ་སར་སྲོག་གི་འཁོར་ལོ། ། ལྟེ་བར་ཧཱུྃ་མཐར་བཛྲ་གུ་རུའི་མཐར།
སེང་ཆེན་ནོར་བུ་དགྲ་འདུལ་དགྲ་བླ་ཝེར་མའི་འཁོར་དང་བཅས་པ། རྒྱུད་
གསུམ་བླ་མའི་བཀའ་དང་དམ་ཚིག་ལས་མ་འདའ་བར་རྟེན་འདིར་བཞུགས་ལ་
བདག་སྒྲུབ་པ་པོ་ལ་ཇི་ལྟར་འདོད་པའི་དངོས་གྲུབ་མ་ལུས་པ་སྩལ་དུ་གསོལ།
དེ་རྒྱབ་རྩིབས་བཅུ་ལ། ཨོཾ་མ་ཧཱ་སིང་ཧ་མ་ཎི་རཱ་ཛ་ཧཱུཾ་བྲི། དེ་རྒྱབ་མུ་ཁྱུད་ལ།
སྔགས་བཅུ་པའི་ཧཱུཾ་གི་གོང་དུ། ཧ་ཧཱ། ཧི་ཧཱ། ཧེ་ཧེ། ཧོ་ཧོ སརྦ་སིདྡྷི་ཧཱུྃ་
ཨརྒྱབ་ཀྱི་མུ་ཁྱུད་ལ་དབྱངས་གསལ་རྟེན་སྙིང་སུ་པྲཏི་ཥྛ་བྲི། དེ་རྒྱབ་རྡོ་ར་མེ་
671



རིབྲི། བདུད་བརྩི་ཆོས་སྨན་དང་དྲི་བཟང་བོ་བྱུགས། །རང་བྱུང་གི་ཤེལ་ལ་ཧཱུྃ་
བྲིས། །དེ་མཉམ་དར་སྣས་སྒྲིལ་ཏེ་ལུས་ལ་འཆང་བས་ལུས་དང་གྲིབ་བཞིན་
འགྲོགས་པར་འགྱུར་རོ། །མི་ཕམ་པའི་ཡིད་ལས་སོ། །
༈ ། གསང་བ་ལྷ་མོ་སྒྲུབ་པ་ནི། རང་སེང་ཆེན་གྱི་འོད་ཀྱིས་མདུན་དུ་
ཌཱ་ཀིའི་གཙོ་མོ། རྒོད་ཆུང་དཀར་མོ་ཕྱག་གཉིས་གཡས་ཉི་ཟེར་ཞགས་པ་དང་
གཡོན་བུམ་པ་བསྣམས་པ་བྱ་རྒོད་ཀྱི་ཐུལ་བ་ཅན། བྱ་རྒོད་དཀར་མོ་ལ་གཞོན་
པ། འཁོར་མཁའ་འགྲོ་འབུམ་གྱིས་སྐོར་བའི་ཐུགས་ཀར་ཟླ་སྟེང་མོ་ལ། ཨོཾ་མ་
མཌཱ་ཀི་ནཱི་གྲི་དྷ་བ་་ ཤི་ཏ་ནཱི་ཧ་རི་ནི་ས་ཕེ་ཕེ་འདུ་འདུ་ཛ་ཛཧཱུྃ་ཧཱུྃ་ཨཱ་པེ་ཤ་ཨཱ་
ཨཞེས་ཤ་ཆེན་དང་གུ་གུལ་སྦྱར་ལ་བསྲེག་སྟེ་བདུག་ཅིང་སྔགས་བཟླས་པས་
སྐད་ཅིག་དེ་ཉིད་ལ་དངོས་སུ་འོང་། ཤ་ཆེན་དང་བ་ལིང་མཆོད་ལ་ཇི་ལྟར་
འདོད་པའི་དམ་བཅོལ་ལོ་ས་མ་ཡ། དྷིས་སོ། །མངྒལཾ། ། ། །།
༄༅། །གེ་སར་རྒྱལ་བོའི་དབང་སྡུད་བཞུགས། འཇུ་མི་ཕམ།
རང་ཉིད་སེང་ཆེན་རྒྱལ་བོ་དམར་གསལ་བདེ་ཆགས་མཛེས་པའི་ཉམས་
བརྒྱ་འབར་བ། ཕྱག་གཡས་ལྕགས་ཀྱུའི་ཕྱག་རྒྱ་དང་། གཡོན་མེ་ཏོག་པདྨའི་
ཕྲེང་བ་དམར་པོར་འདྲེན་པ། དར་དམར་གྱི་བེར་དང་ལ་ཐོད་ཅན། ནོར་བུ་
དང་མུ་ཏིག་དམར་བོ་ཨུ་བ་ལིའི་ཕྲེང་བས་མཛེས་པ། ཞབས་ཕྱེད་སྐྱིལ་ཅན་
འོད་དམར་བོའི་ཀློང་ན་དབང་མཛད་ཝེར་མ་དང་མཁའ་འགྲོའི་ཚོགས་ཀྱིས་
བསྐོར་བའི་ ཐུགས་ ཀར་པདྨ་དམར་མོ་དང་ཉི་དཀྱིལ་ཧྲིདམར་བོའི་མཐར་
སྔགས་ཀྱིས་སྐོར་བའི་འོད་ཀྱིས་དམིགས་བྱ་རང་དབང་མེད་པར་བཀུག་པར་
བསམ་ལ། ཨོཾ་མ་ཧཱ་སིདྷ་མ་ཎི་རཱ་ཛ་པདྨ་ཧ་ས་བྲ་མོ་ད་པ་ར་ཧ་ན་ཧ་ན༑ ཆེ་གེ་
672



མོ་ཨ་རྣཡ་པ་ཤཾ་ཀུ་རུ་ཛ་ཛཞེས་བཟླས་རྟགས་མྱུར་ཏུ་འོང་། ལན་ཚྭ་དམར་པོ་
དང་གླང་སྣ་རྒུན་འབྲུམ་ཆང་བཞི་ལ་སྔགས་ཏེ་ཁོང་དུ་གཏོང་བའམ་རེག་པ་
དང་། མེར་བསྲེག་པའི་དུ་བ་བདུག་པ་དང་དྲི་གཞན་དང་སྦྱར་ཏེ་རླུང་ལ་
བསྐུར་བས་ཀྱང་ངེས་པར་དབང་དུ་འདུའོ། ། སམ་ཡ། ས་སྐྱོང་ཟླ་ ༡༠ཚེས་
༡༢ དགོང་མོར་བྲིས། ། ། །
༄༅། །ཝེར་ མའི་ ལྟ་ བསང་ རིང་ མོ་ དགྲ་ བླའི་ དཔའ་ གླུ་བཞུགས་
འཇུ་མི་ཕམ།
ཀྱེ། །ལྷ་ཀི་ཀི་ཀི་ལ་བསོ་བསོ་བསོ། །ཕོ་གེ་སར་རྒྱལ་བོ་དམག་གི་ལྷ། །
དགྲ་རྒྱལ་ཁམས་གང་བའི་དུས་བྱུང་ཚེ། ། ཐུགས་མ་གཡེལ་མ་གཡེལ་དགྲ་
འདུལ་རྗེ། ། མགོན་ སུ་ལ་མི་རེ་ཁྱོད་ལ་རེ། །ཨ་ ཙི ཙི་དམག་གི་དཔུང་ རེ་
རྔམ། །ཨ་ལི་ལི་གཞོན་པའི་ཆས་རེ་བཟང་། ། ཨ་ཡ་ཡ་མི་ཕོ་རྩལ་རེ་ཆེ། ། ཕོ་
དཔའ་རྩལ་ཅན་ཆོ་གཡས་ན་བཞུགས། །སྨན་མཛེས་མ་དྲི་ཞིམ་གྱི་ཞལ་བཟང་
མ། །ཞལ་གང་ནས་བལྟས་ཀྱང་འཛུམ་པ་འདྲ། ། སེམས་ཅི་ལ་བཏང་ཡང་
ཁྱོད་ལ་འགྲོ། །མོ་མཛེས་སྡུག་ཅན་ཚོ་གཡོན་ན་བཞུགས། ། སྟེང་ལྷ་ཡུལ་གྱི་
སྤྲིན་དཀར་འོད་རེ་ཆེ། །བར་མི་ཡུལ་གྱི་རྡོ་ཁང་སྨུག་རེ་ཆགས། །འོག་ཀླུ་ཡུལ་
གྱི་ན་བུན་ཐོལ་རེ་ལྡང་། ། དམུ་ཐག་ལ་འཇུས་ཏེ་འདི་རུ་ཕེབས། ། གུང་སྐྱིད་
པའི་གདན་ལ་རྒྱལ་པོ་བཞུགས། ། ཡུལ་དཀར་བོའི་ལྷ་ལུང་འདི་ཉིད་དུ། །
གནས་ནོར་རྫས་འཛོམས་པའི་བདག་པོ་དེ། ། གླིང་གེ་སར་རྒྱལ་བོ་ཁྱོད་ཀྱིས་
མཛོད། ། བསང་ བདུད་ རྩིའི་ སྤྲིན་ དཔུང་ ཐིབས་ སེ་ ཐིབ། ། རྔ་ རོལ་ མོའི་
དབྱངས་སྙན་འབྲུག་སྒྲ་འུར། ། སྐྱེམས་དཀར་མངའ་མཚོ་མོ་ཆི་ལི་ལི། ། སྤོས་
673



དྲི་བསུང་ངད་པ་སྤུངས་སེ་སྤུང་། ། དར་བ་དན་གློག་ལྟར་ཤིགས་སེ་ཤིག །
སེམས་དད་པའི་བརྩེ་གདུང་དུངས་སེ་དུང་། །བུ་ཕ་ལ་མི་རེ་སུ་ལ་རེ། །སྨན་བུ་
མོ་མ་ལ་ལོས་ཀྱང་རེ། །དུས་འདི་རུ་རྟགས་དང་མཚན་མ་སྟོན། །དགྲ་ཕྱོགས་
བཞི་མཚམས་བརྒྱད་ཀྱི་སྐྱེ་བོ་ཐུལ། ། གཉེན་ཕུ་དུང་ཅན་གྱི་སྐྱེ་བོ་སྐྱོངས། །
ཞལ་འཆི་མེད་བདུད་རྩིའི་འཛུམ་མདངས་ངོམས། ། དགུང་གསེས་རུམ་གྱི་ཨ་
དཀར་འོད་པོ་ཆེ། ། ཚེ་སྲིད་གསུམ་གྱི་སྤྱི་བོའི་གཙུག་ན་ལྡིང་། ། ཆ་འཇག་
གདན་གྱི་སྟེང་ན་དགྱེས་ཚུལ་རྩེ། ། ཐུགས་འོད་ གསལ་གྱི་ངང་ནས་བུ་ལ་
གཟིགས། །ཡིད་མོས་གུས་ཀྱི་མཆོད་པ་བཞེས་སུ་གསོལ། ། དུས་འདི་ནས་
བྱང་ཆུབ་སྙིང་བོའི་བར། །མགོན་མི་འགྱུར་བདག་གི་དགྲ་བླ་མཛོད། །དཔལ་
ཐུགས་ཡིད་དབྱེར་མེད་འདྲེས་བར་མཛོད། །ཨ་ལ་ལི་ལ་ལི་ལ་མོ་ལི། །ཀྱེ། །
དགུང་སྟོང་ཆེན་གྱི་མཁའ་དབྱིངས་སྟོང་བ་ལ། །བྱམས་སྙིང་རྗེའི་རང་བཞིན་
རྩ་གསུམ་ལྷ། ། ཕ་སེང་ཆེན་དཔའ་བོའི་དམག་དཔུང་དུ། །བྱིན་ཐིབས་སེ་
བྱོན་ལ་མགོན་སྐྱབས་མཛོད། ། ལྷ་ཤིང་བསང་གི་མཆོད་པ་འདིས། ། ཡར་
མཆོད་སྐྱབས་གནས་དཀོན་མཆོག་གསུམ། ། རྗེ་བླ་མ་ཡི་དམ་མཁའ་འགྲོ་
བསང་། །སྐུ་རྗེ་འཛམ་གླིང་གེ་སར་ཁོང་། ། དུས་ད་ལྟ་དགྲ་འདུལ་དམག་
དཔོན་ཚུལ། ། དབུ་དར་འཕྲུ་དགུང་དུ་ལམ་སེ་ལམ། །ཆོས་སྐྱོང་སྲུང་མའི་ཟི་
ར་ཁོལ། ། དར་འཕྲུ་སྙན་སྒྲ་ཐགས་སེ་ཐག ། མ་མཁའ་འགྲོའི་གར་སྟབས་
ཁྲིགས་སེ་ཁྲིག ། དབུ་རྨོག་དཀར་འོད་ཟེར་ལམ་སེ་ལམ། དགྲ་བླའི་ཁ་ཕོ་
ཐམས་སེ་ཐམ། ། ཁྲབ་འབུམ་ཡེའི་རྒྱུན་ཐག་སྤུངས་སེ་སྤུང་། ཝེར་མའི་དམག་
དཔུང་ཁྲིགས་སེ་ཁྲིག ། སྐེད་མདོ་དྲུག་འཁོར་གསུམ་ ཤར་ར་ར། ། ཁྲག་
འཐུང་བཤུད་སྒྲ་ཉི་ལི་ལི། །རྟ་འདོ་བའི་རྒྱུག་འདུར་ཤ་ར་ར། །བཀའ་སྡོད་ཀྱི་
674



བྲོ་གར་ཤིགས་སེ་ཤིག ། དཔའ་དགྲ་བླ་བྱས་ན་གེ་སར་ཡིན། །ཝེར་མ་བྱས་
ཀྱང་གེ་སེར་ཡིན། །འདི་གང་དཔོན་པོ་གེ་སར་ཡིན། ། ཕྱི་དམག་དཔོན་ནོར་
བུ་དགྲ་འདུལ་རྩལ། །ནང་ཡི་དམ་ཐུགས་རྗེ་ཆེན་པོ་ཡིན། །ཐུགས་མི་འགྱུར་
པདྨ་འབྱུང་གནས་རྗེ། །ལྷ་མཆོད་དོ་བསྟོད་དོ་ཐུགས་དམ་བསྐང་། ། བུ་དམ་
ཚིག་འགྱུར་མེད་བདག་ཅག་ལ། །དེ་རིང་སྐྱབས་མགོན་སྡོང་གྲོགས་མཛོད། །
ངའི་བསམ་པ་ཆོས་བཞིན་འགྲུབ་པར་མཛོད། ། དེ་རིང་ཉི་མ་གདོང་གང་
ལ། །སྨོན་པའི་འབྲས་བུ་འབྱིན་པར་མཛོད། །སྡང་དགྲ་བོའི་གློ་སྙིང་ལོན་པ་
དང་། །རྒྱལ་ ཁ་བཟང་རྒུ་ ཐོབ་ པར་མཛོད། ། ཐུགས་མ་གཡེལ་མ་གཡེལ་
འཛམ་གླིང་དཔོན། །ཨ་ལ་ལ་ཆ་ཆ་ཧེ་ཧེ་ཧོ །འདོ་བ་རྐྱང་རྒོད་ཕེར་བོ་དེ། །
ཕྱི་ནི་བྱོལ་ སོང་རྟ་ཡི་ཚུལ། ། ནང་ན་སངས་རྒྱས་དགོངས་པ་འཆར། ། རྟ་
མགྲིན་དབང་གི་སྤྲུལ་བ་རེད། །མཛེས་འདོད་འཇའ་ཚོན་ཀྱི་ལི་ལི། །ཟེར་མ་
རླུང་གི་བང་གི་མཛོད། ། འདབ་ཆགས་བྱ་ཡི་གཤོག་རྩལ་ཚང་། ། སེང་གེ་
དཀར་མོའི་དཔའ་རྩལ་ལྡན། །རྡོ་རྗེ་ཟེ་རྔོག་གཡས་གཡོན་ན། ། དགྲ་བླ་དུང་
ཁྱུང་དཀར་པོ་འཁོར། །རྣ་རྩེ་རྒོད་ཀྱི་ཐིག་ཕྲན་ལ༑། གསལ་བྱེད་སྒྲོན་མེའི་སོ་
བ་འཁོར། ། དཔུང་ པ་ རླུང་ གི་ འཁོར་ ལོ་ ལ། ། ཚེ་ ལ་ དབང་ བའི་ དགྲ་བླ་
འཁོར། །འདོ་པ་རྟ་ཡི་རྨིག་བཞི་ལ། །མགྱོགས་པ་རླུང་གི་དགྲ་བླ་འཁོར། །
སྤུ་རྩེ་རེ་ལ་ལྷ་རེ་བཞུགས། །བུ་ང་ལ་མི་མགོན་སུ་ལ་མགོན། ། བསང་དཔའ་
སྐྱེམས་བཞེས་ལ་མགྱོགས་རྩལ་ སྤུར། ། གནས་ གར་ འདོད་ རྫུ་འཕྲུལ་ ཁ་ལོ་
སྒྱུར། །མི་བདག་གི་འདོད་དོན་ཁྱོད་ཀྱིས་སྒྲུབས། ། ཕྲིན་ལས་རླུང་རྟ་དར་
བར་མཛོད། །རྟ་ཕུ་ཕུ་བསོ་བསོ་ཆ་ཆ་སྤུར། །སེང་ཆེན་གྱི་ཕྲིན་ལས་ཁ་བསྒྱུར་
བློན། །ཉག་ཕྲན་ཁ་ལོ་སྒྱུར་བའི་མི། །དགུང་ལ་གཡུ་འབྲུག་གྲགས་པའི་མི། །
675



ཕྱོགས་ལས་རྣམ་པར་རྒྱལ་བའི་ལྷ། ། རྡོ་ རྗེའི་ ཐོག་རྒོད་ ལན་མེད་རྩལ། །
དམག་དཔོན་འདན་མ་སྤྱང་ཁྲ་ནི། ། འདོ་བ་དངུལ་ཕྲུག་ལྡེམ་པ་ཞོན། །
གཡས་ན་མངའ་གསོར་སི་ལི་ལི། །གཡོན་ན་གཞུ་སྐོར་གྱི་ལི་ལི། །རྡོ་རྗེའི་གར་
སྟབས་ཁྲིགས་སེ་ཁྲིག ། ཝེར་མའི་དམག་དཔུང་ཐིབས་སེ་ཐིབ། །སྡང་དགྲ་
བོའི་སྲོག་ལ་གཏིང་ནས་རྔམ། །བུ་དམ་ཚིག་ཅན་ལ་ཞི་ནས་བཙའ། །གཞི་ལ་
ཚེ་རིང་འདན་མ་མཆོད། །བྱེས་ལ་ལམ་ཡག་འདན་མ་མཆོད། །ཚོང་ལ་དོན་
གྲུབ་འདན་མ་མཆོད། ། རྩོད་ལ་ཇག་ཡག་འདན་མ་མཆོད། ། ཀུན་ལ་བཀྲ་
ཤིས་འདན་མ་མཆོད། །ཅི་བསམ་འགྲུབ་པའི་འདན་མ་མཆོད། །བུ་གདུང་
ཤུགས་ཅན་ལ་ ཤ་ཚ་མཛོད། ། སྡང་དགྲ་བོའི་གློ་སྙིང་ལྕགས་མདས་ཕུབ། །
སྙིང་ཁྲག་ ཝེར་མའི་ སྐྱེམས་ སྐལ་ མཆོད། ། གསོལ་ ལོ་ མཆོད་ དོ་ འདན་མ་
བློན། །རྒྱ་བློན་རུ་དང་མཉམ་དུ་སྒྲིགས། །སྡང་བའི་དགྲ་ལ་མཐུ་མ་ཆུང་། །
གནོད་པའི་བགེགས་ལ་རྩལ་མ་ཞན། །གསོལ་ལོ་མཆོད་དོ་དཔའ་རྟུལ་སྡེ། །
གསོལ་ལོ་མཆོད་ དོ་ ཝེར་མའི་དཔུང་། ། གསོལ་ ལོ་ མཆོད་ དོ་ དྲེགས་ པའི་
ཚོགས། །མ་གཡེལ་མ་གཡེལ་ཕྲིན་ལས་མཛོད། ། དགྲ་ནག་པོ་ས་འོག་མགོ་
མཇུག་བསྒྱུར། །གཉེན་དཀར་པོའི་ངོ་འཕང་དགུང་ལ་བསྟོད། ། ཀླུང་སྙན་
གྲགས་རྒྱལ་ ཁམས་འབྲུག་བཞིན་སྒྲོགས། ། ཕྱོགས་ཀུན་ལས་རྒྱལ་བའི་རྒྱལ་
མཚན་ཕྱིར། ། དགྲ་བླའི་བ་དན་ཕྱུར་རེ་རན། །ཝེར་མའི་དུང་སྒྲ་སྒྲོགས་རེ་
རན། །མ་གཡེལ་མ་གཡེལ་དཔའ་བོ་གླིང་། །དུས་ད་ལྟ་ཉིད་དུ་རྟགས་མཚན་
སྟོན། །ཇི་བསམ་པ་ཡིད་བཞིན་གྲུབ་པ་དང་། །མཆོག་ཐུན་མོང་གཉིས་ཀྱི་
དངོས་གྲུབ་སྩོལ། །ཨེ་ཨ་ཏི་མི་བུ་ལྷ་རྒྱལ་ལོ། །སྙིང་ལ་ཟབ་རྒྱས་བློ་མཆོག་ནོར་
བུའི་གཏེར། །མང་མཆིས་མགྲིན་པ་འོ་མའི་རྒྱ་མཚོ་ན། །སྙན་ངག་ཀུ་མུད་
676



མཛེས་པའི་ཚལ་བཀྲ་ཡང་། །འགྲིག་འགྲིག་སྙན་སྙན་བློ་བཟོ་དུ་མ་ཡིས། །མ་
སྤྲོས་ཝེར་མའི་དཔའ་གླུ་རིན་པོ་ཆེ། །བྱིན་རླབས་གཟི་བྱིན་སྟོང་དང་རབ་ལྡན་
པ། །ཇི་བཞིན་འདྲེན་པ་བཀོད་པ་རྡོ་རྗེའི་ཚིག ། དགྲ་བླ་ཝེར་མ་དགྱེས་པའི་
འབྲུག་སྒྲ་ཡིན། །ཞེས་མེ་གླང་ཟླ་བ་གསུམ་པའི་ཚེས་ཉེར་བཞི་ལ་སྣང་གསལ་གྱི་
འོད་ལ་བརྟེན་ཏེ་འཕྲུལབྲིས་མངྒ་ལཾ། ། ། །།
༄༅། །སེང་ཆེན་ནོར་བུ་དགྲ་འདུལ་ལ་བསྟོད་བསྐུལ་འདོད་གསོལ་
བསམ་དོན་ལྷུན་གྲུབ་བཞུགས་སོ། །
འཇུ་མི་ཕམ།
ཀྱེ། རང་སྣང་གནས་ཡུལ་དག་པའི་ཞིང་། །ནམ་མཁའ་མཐིང་གི་གུར་
ཁྱིམ་ན། ། མཁའ་སྤྱོད་མཐོང་ བ་ ཀུན་ སྨོན་གླིང་། ། རྨ་ གཡང་འཇའ་ སྤྲིན་
འཐིབ་པའི་ཀློང་། །བདེ་མཆོག་ནོར་བུའི་ཕོ་བྲང་ནས། ། ཆེ་རྒུའི་གཙུག་ན་
མངོན་མཐོ་བ། །སྣང་སྲིད་དྲེགས་པའི་སྲོག་གི་བདག ། དག་བླ་ཝེར་མའི་
སྙིང་གི་བཅུད། ། ཐོགས་མེད་སྣ་ཚོགས་ནོར་བུའི་ཚུལ། ། ཕྱོགས་ལས་རྣམ་
པར་རྒྱལ་བའི་ལྷ། །དོན་གྲུབ་ཝེར་མ་དཀར་པོ་ལ། ། བོད་ཡུལ་སེང་ཆེན་ནོར་
བུ་ཞེས། ། ཙི་ནས་བཀན་ལོ་ཡེན་དུ་འབོད། །ཞང་ཞུང་དགྲ་བླ་ཆེན་པོ་ལ། །
འཁོར་ནི་ལྷ་དམག་བྱེ་བ་འབུམ། །མ་ལུས་འཁོར་དང་བཅས་པ་རྣམས། །ཀུ་
བསོ་ཆ་དང་ཧེ་ཡིས་འབོད། །དགྲ་བླ་དྲ་མ་ཆེ་དགུ་དང་། །མགོན་མཛད་དགྲ་
བླ་བཅུ་གསུམ་དང་། །མཐུ་ཆེན་དགྲ་བླ་སྤུན་གསུམ་དང་། །མགྲོན་ཡག་དར་
མ་བཅུ་གསུམ་སོགས། །ཡེ་ཤེས་ལས་དང་འཇིག་རྟེན་གྱི། །ཚུལ་འཛིན་དགྲ་
བླ་ཝེར་མ་ཀུན། །ལ་ལ་ཁྱོད་ཀྱི་རྩལ་ལས་འཕྲོ། ། ལ་ལ་ཁྱོད་ཀྱི་སྐུ་ལ་འདུ། །
ཐམས་ཅད་ཁྱོད་ལ་བརྟེན་ལགས་ན། །ཁྱོད་ནི་དགྲ་བླའི་དཔའ་རྫོང་སྟེ། །
677



དྲན་པའི་མཐུ་སྟོབས་ནུས་པ་སྤེལ། ། བདག་ཅག་རེ་ལྟོས་མི་འགྱུར་བའི། །
དད་དང་ དམ་ ཚིག་ དབང་ གིས་ ནི། ། མཐུ་ དཔུང་ སྙན་ པའི་ རྒྱལ་ མཚན་
དང་། །གཏན་གྱི་གྲོགས་དང་ཡུན་གྱི་མགོན། །ཕོ་ལྷ་འཕྲག་ལྷ་དགྲ་བླ་རུ། །
བསྟེན་ནོ་མཆོད་དོ་མཐུ་མ་ཆུང་། །མངའ་གསོལ་གཟེངས་བསྟོད་ཐུགས་དམ་
བསྐང་། །བདུད་རྩི་ཆང་གི་དཔའ་སྐྱེམས་འབུལ། །བ་དན་སྣ་ཚོགས་དཔའ་
དར་འབུལ། །བསྟོད་དབྱངས་རོལ་མོའི་དཔའ་རྔམས་འབུལ། ། བསང་དང་
མཆོད་སྤྲིན་དཔའ་ནོར་འབུལ། །ཀྱེ། །ནམ་མཁའི་ཁམས་སུ་རྒྱུ་ཙ་ན། །གཡུ་
འབྲུག་སྔོན་མོ་རྟ་རུ་ཞོན། ། གཟའ་དང་རྒྱུ་སྐར་རོལ་དུ་ཁྲིད། ། ལྷོ་སྤྲིན་སྟུག་
པོའི་གཡང་གཞི་འཆང་། །ཉི་མ་ཟླ་བའི་མིག་གིས་བལྟ། ། ཁ་རླངས་ན་བུན་
སྤྲིན་དུ་འཁྲིགས། །ང་རོ་འབྲུག་གི་གད་རྒྱངས་ཅན། །གཡས་ན་བ་དན་
དཀར་བོ་དང་། །གཡོན་ན་གློག་གི་ཞགས་ང་་འཛིན། །སྲིད་གསུམ་ཁྱབ་པའི་
མཐུ་བོ་ཆེ ། དྲེགས་པ་སྡེ་བརྒྱད་བྲན་དུ་བཀོལ། ། བསང་དང་བདུད་རྩིའི་
སྐྱེམས་ལ་དགའ། །ཀི་ལ་འདུ་ཞིང་བསོ་ལ་དགྱེས། །སངས་རྒྱས་ཆོས་ཀྱི་དབུ་
འཕང་བསྟོད། ། ལས་ཅན་བསོད་ནམས་ལྡན་པའི་ཡི། །སྙན་གྲགས་མཁའ་
དང་མཉམ་པར་བྱེད། །མཆོད་དོ་ཨ་དཀར་ཝེར་མ་ནི། ། ཀླུང་རྟ་སྙན་པའི་བ་
དན་བདག ། བདུད་འདུལ་ཝེར་མའི་རྒྱལ་བོ་ཆེ། །སྐྱེས་མཆོག་གེ་སར་ནོར་
བུ་མཆོད། ། མཆོད་དོ་བསྟོད་དོ་མཐུ་བོ་ཆེ། ། མཐུ་རྩལ་ནུས་པའི་ ཐུགས་
ཕྱུངས་ལ། །དམ་ལྡན་རྣལ་འབྱོར་བདག་ཅག་གི། ཕོ་ལྷ་གཉན་པོ་ཁྱེད་ཀྱིས་
མཛོད། །ཀླུང་གི་ཀ་བ་གནམ་དུ་སྒྲེངས། ། ཚེ་ཡི་རྨུ་ཐག་གྱེན་དུ་དྲོངས། །
སྲིད་པ་གསུམ་གྱི་གཙུག་རོལ་ན། །ཆེ་བཙན་འགྲན་ཟླ་མེད་པ་ཡི། །ངོ་མཚར་
སྙན་པའི་འབྲུག་སྒྲ་སྒྲོགས། ། སྣ་སྲིད་བྲན་དུ་འཁོལ་བར་མཛོད། །བསྲོ། །
678



བར་སྣང་ཁམས་སུ་རྒྱུ་བ་ན། །རྫུ་འཕྲུལ་རྐྱང་རྒོད་ཕེར་པོ་ཆིབས། །དགྲ་བླའི་
སྐུ་ཆོས་ཡོངས་སུ་རྫོགས། ། སྟག་སེང་ཁྱུང་འབྲུག་རྔམ་རྔམ་གཡོ། །དྲེགས་པ་
སྡེ་བརྒྱད་སྤྲིན་ལྟར་གཏིབ། ། དགྲ་བླ་ཝེར་མ་གློག་ལྟར་འཁྱུག ། གཡུལ་ལ་
མགུ་ཞིང་དམག་ལ་དགྱེས། །ཕ་རོལ་དཔུང་འཇོམས་མཐུ་བོ་ཆེ། །མཆོད་དོ་
ནོར་བུ་དགྲ་འདུལ་རྩལ། ། སྐྱེས་བུ་སེང་ཆེན་རྒྱལ་པོ་མཆོད། ། མཆོད་དོ་
བསྟེན་ནོ་སྙིང་གི་ལྷ། ། རིག་འཛིན་རྣལ་འབྱོར་བདག་ཅག་གི། ། འཕྲུག་ལྷ་
གཉན་པོ་ཁྱོད་ཀྱིས་མཛོད། ། ཀླུང་རྟ་སྙན་པའི་བ་དན་ཕྱིར། །མི་མཐུན་ད་གྲ་
དཔུང་ཆམ་ལ་ཕོབ། །མི་མཉམ་པ་དང་མཉམ་དུ་ཆུག ། མཉམ་པ་རྣམས་
ལས་ཁྱད་དུ་ཐོན། །བཟང་རྒྱའི་རྒྱལ་ཁ་ཐོན་པ་དང་། །ཆེ་རྒུའི་མགོ་བོ་གནོན་
པ་ཡིས། །ཕྱོགས་ལས་རྣམ་པར་རྒྱལ་བར་མཛོད། །ཧེ། ། ས་གཞིའི་ཁྱོན་དུ་
རྒྱུ་བའི་ཚེ། །འཇིག་བྱེད་བསྐལ་བའི་མེ་རླུང་འཁྲུགས། ། ཕྱག་ན་ལྕགས་གཞུ་
ལྕགས་མདའ་འགེངས། །བདུད་དགྲའི་སྲོག་གི་གནད་ལ་འདེབས། ། ཆོས་
སྐྱོང་སྡེ་བརྒྱད་བྲན་བཞིན་འདུ། ། སྲིད་གསུམ་སྤྲུལ་བའི་དམན་གིས་གང་། །
ཀུན་ཀྱང་མི་བཟད་ཁྲོ་གཏུམ་འབར། །ཀི་བསོ་ཆ་སྒྲ་དི་རི་རི། །དགྲ་ཤ་ཟ་ཞིང་
དགྲ་ཁྲག་འཐུང་། །ཤ་ལ་རྔམ་ཞིང་གསོད་ལ་ཧུར། །དམ་ཉམས་སྲོག་ལ་རྒྱུག་
པའི་དཔུང་། །མཆོད་དོ་བསྟེན་ནོ་མཐུ་བོ་ཆེ། ། དམ་ལྡན་བདག་གི་དགྲ་བླ་
མཛོད། །ཕྱོགས་མཚམས་སྟེང་འོག་གང་ནས་ཀྱང་། །བདག་ལ་བསམ་སྦྱོར་
ངན་པ་ཡི། །དགྲ་བགེགས་གང་འདུག་ཁྱོད་ཀྱིས་མཐོང་། །དེ་མ་ཐག་ཏུ་ཁུག་
ལ་ཤོག ། སྨྲ་བ་ངན་པའི་ལྕེ་ཆོད་ལ། །བསམ་ངན་འཆང་བའི་དོན་སྙིང་
དྲོངས། །སྦྱོར་ངན་ཤོམས་པའི་ལག་པ་བྲེག ། རྩུབ་མོར་ལྟ་བའི་མིག་ཕྱུངས་
ལ། །བཞིན་ངན་སྟོན་པའི་མགོ་བོ་ཆོད། །གཤེ་ཞིང་འཕྱ་བའི་ཀླུང་རྟ་བསྣུབ།
679



མདུན་གྲོས་ཤིག་ལ་བསམ་པ་སྒྱུར། ། དགྲ་བགེགས་གཏན་ནས་བརླག་པར་
མཛོད། །རིག་འཛིན་རྣལ་འབྱོར་བདག་ཅག་དང་། །ལུས་དང་གྲིབ་ལྟར་མི་
འབྲལ་བར། །ལེགས་དང་སྤྲོད་ལ་ཉེས་དང་བསྣོད། །མ་ཤེས་སློབ་ལ་མ་དྲན་
བསྐུལ། །འགྲན་འདོད་ཆམ་ལ་ཕབ་པ་ཡི། ། ཟིལ་གནོན་རྡོ་རྗེའི་ཏོག་མཐོ་
བ། ། དབང་དྲག་རུ་དར་རྔམས་པ་ཡི། ། མི་འགྱུར་ཀླུང་གི་ཀ་བ་ཚུགས། །
སུམ་རྩེན་ པདྨའི་ དགའ་ ཚལ་ དང་། ། མཁའ་ སྤྱོད་ རིག་ འཛིན་ གྲུབ་ པའི་
གྲོང་། །མི་དབང་ཆེ་རྒུའི་མདུན་ས་ནས། ། སྟོབས་འབྱོར་ཕྱུ་གཡང་བཅུད་
བསྡུས་ལ། །བཀྲ་ཤིས་ནོར་བུའི་གཞལ་ཡས་ཁང་། ། དགྲ་བླ་ཝེར་མའི་ཕོ་བྲང་
འདིར། །སྟེང་ནས་ཆར་བཞིན་འབེབ་པ་དང་། །བར་ན་སྤྲིན་བཞིན་གཏིབ་
པ་དང་། ། ས་གཞི་ན་བུན་ལྟར་འཁྲིགས་ནས། ། རྨ་གཡང་བཅུད་དུ་ཆགས་
པར་མཛོད། ། སྟེང་འོག་ཕྱོགས་མཚམས་ གནས་བ་ཡི། ། རྒྱལ་བློན་བཙུན་
འབངས་བན་བོན་དང་། ། སྐྱེས་བྲན་བུད་མེད་ལྷ་ཀླུ་མི། ། སྣང་སྲིད་སྐྱེ་རྒུ་
དབང་བསྡུས་ལ། །བདག་གི་བྲན་དུ་འཁོལ་བར་མཛོད། །མཁའ་དང་ས་གཞི་
ཡངས་བའི་མཐར། །སྙན་གྲགས་དྲི་བསུང་མངར་བའི་སྤྲིན། །ཝེར་མའི་རླུང་
གིས་རབ་བསྐྱོད་པས། །ཕྱོགས་རྣམས་མྱུར་དུ་ཁྱབ་པར་མཛོད། །རང་སེམས་
ཐིག་ལེ་ཉག་གཅིག་དང་། །མཉམ་པ་ཉིད་གྱུར་དགྲ་བླའི་དཔུང། །དོན་དམ་
འབྲས་བུའི་ཧེ་རུ་ཀམངོན་གྱུར་འགྲོ་རྣམས་སྒྲོལ་བར་མཛོད། ཞེས་ཤིང་ཕག་
ཟླ་༧ཚེས་༦ལའོ། ། །
༈ རྟེན་མདའ་ དར་ སོགས་བཞག ། མཆོད་པ་བསང་རྒྱས་པ་བྱ།
ཚིག་མཚམས་སུ། སངས་རྒྱས་ཆོས་ཀྱི་དགྲ་བླ་དང་། །འཇིག་རྟེན་སྲིད་པའི་
དགྲ་བླ་རྣམས། །དེ་རིང་རྟེན་ལ་བརྟན་པར་བཞུགས། ། ཕོ་ལྷ་ཡོ་བ་དེ་རིང་
680



འཆོས། ། དམ་ཚིག་ཉམས་ཆགས་དེ་རིང་བཤགས། ། ལྷ་ ལ་ངོ༌སོ་དེ་ རིང་
བསྟོད། ། བདུད་ ལས་ རྒྱལ་ ཁ་ དེ་ རིང་ལོངས། ། ཕོ་ ལྷ་ མ་ ཡོ་ མ་ འཁྱམས་
ཤིགདགྲ་བླ་མ་འཁྲུགས་མ་འཁོན་ཞིག ། རྣལ་འབྱོར་བདག་ཅག་འཁོར་
བཅས་ལ། །བྱང་ཆུབ་བར་དུ་སྲུང་སྐྱོབ་མཛོད། ། རབ་བྱུང་ཡེ་ཤེས་ཆེན་པོ་
ནི། །དབྱེར་ཆེན་བསམ་དོན་ལྷུན་གྲུབ་མཛོད། །འདིས་ཕོ་ལྷ་ཡོ་བཅོས་ཀྱི་གོ་
ཆོད། ། གཟའ་ སྐར་ ལེགས་ ལ་ བྱ། མེ་ སྤྲེལ་ ཟླ་ ༤ཚེས་ ༢༥ལ་ དྲན་
པའོ། ། ། །
ལ༄༅། །སེང་ཆེན་རྡོ་རྗེའི་རླུང་རྟའི་ཀ་འཛུགས་ཡིད་བཞིན་དབང་གི་
རྒྱལ་པོ་བཞུགས། །
འཇུ་མི་ཕམ།
ཡང་ཀླུང་རྟ་སྤེལ་ན། མདུན་དུ་གེ་སེར་དགྲ་བླའི་རྒྱལ་པོའི་སྐུ་རྟེན་
བཀྲམ་པའི་སྤྱན་སྔར། རླུང་རྟའི་བ་དན་ནམ་མཁར་དར་ ཕྱར། ཕྱེ་མར་
བསང་། གསེར་སྐྱེམས་སོགས་ཇི་འབྱོར་བའི་མཆོད་པ་བཀོད་པས་མཛེས་བར་
བཤམས་པ། ཧཱུྃ། །སྣང་སྟོང་རོལ་བ་ཆེན་པོ་ལས། །རིག་གསུམ་པདྨའི་སྒྱུ་
འཕྲུལ་གར། །ནམ་མཁའ་མཐིང་གི་གུར་ཁྱིམ་ནས། །བདེ་མཆོག་ནོར་བུའི་
ཕོ་བྲང་ན། ། དགྲ་བླའི་ རྒྱལ་ བོ་མཐུ་བོ་ཆེ། ། གེ་སེར་ནོར་བུ་དགྲ་འདུལ་
རྩལ། །བདུད་འདུལ་དགྲ་བླ་ཝེར་མ་དང་། ། སྣང་སྲིད་དྲེགས་པ་སྡེ་བརྒྱད་
བཅས། །དད་པ་དང་ནི་དམ་ཚིག་གིས། །མཆོད་ཅིང་ཐུགས་དམ་བསྐུལ་
ལགས་ན། །ཀི་བསོ་ཆའོ་དགྲ་བླའི་དམག ། འཇིགས་རུང་སེར་སྤྲིན་བཞིན་
དུ་བསྐྱོད། །ཐུགས་དམ་མ་གཡེལ་ཝེར་མའི་དཔུང༌། །མཆོད་དོ་བསྟོད་དོ་
བཀུར་རོ་བཀྱགས། །དར་སྣ་བ་དོན་གློག་ལྟར་གཡོ། །རྔ་དུང་རོལ་མོ་འབྲུག་
681



ལྟར་སྒྲོགས། ། སྣ་ ཚོགས་ མཆོད་ པ་ སྤྲིན་ ལྟར་ གཏིབས། ། ཀུན་ ཀྱང་ དག་
མཉམ་ཆེན་པོ་ཡི། ། རང་བཞིན་ཡེ་ཤེས་བདུད་རྩི་འདིས། ། དགྲ་བླ་ཝེར་མ་
གསོལ་ཞིང་མཆོད། ། མངའ་གསོལ་གཟེངས་བསྟོད་དཔའ་སྐྱེམས་འབུལ། །
རྣལ་འབྱོར་བདག་གི་མཐུ་དཔུང་གི། །རྒྱལ་མཚན་དགྲ་བླ་ཝེར་མ་ཡིས། །
ཐུགས་དམ་ ནུས་ པའི་ དཔུང་ བསྐྱེད་ ལ། ། ཕྲིན་ལས་མངོན་ སུམ་ ཉིད་ དུ་
སྒྲུབས། །སྲིད་པ་གསུམ་གྱི་གཙུག་རོལ་ན། །ཆེ་བཙན་འགྲན་ཟླ་མེད་པ་ཡི། །
ངོ་མཚར་སྙན་པའི་འབྲུག་སྒྲ་ཅན། །ཀླུང་གི་ཀ་བ་ཁྱོད་ཀྱིས་ཚུགས། །ཕྱོགས་
ལས་རྣམ་པར་རྒྱལ་བ་ཡི། །རྒྱལ་མཚན་སྲིད་པའི་རྩེར་མཐོ་བ། །ཡིད་བཞིན་
ནོར་བུའི་ཏོག་མཛེས་པའི། ། མཆོག་འདི་བདག་གི་ལག་ཏུ་སྩོལ། ། བསམ་
སྦྱོར་ངན་པའི་དགྲ་དང་བགེགས། །བསྐལ་བའི་མེ་ཡིས་སྦྲང་བུ་བཞིན། །གཟི་
བྱིན་ཟིལ་གྱིས་བརླག་ནུས་པ་འི། ། མཐུ་སྟོབས་ནུས་བ་ཆེས་ཆེར་བསྐྱེད། །
དགྲ་བླ་ཝེར་མའི་སྐུ་དཔུང་ཐུགས། །རྡོ་རྗེ་མེ་རླུང་ལྟར་འབར་བ། ། རྒྱ་མཚོ་ཆེ་
ལ་ཆུ་བོ་བཞིན། ། མྱུར་དུ་བདག་ལ་འཇུག་པར་མཛོད། ། ཕུན་ཚོགས་ལས་
རླུང་གྲགས་པའི་རྟ་ཕོ་ལ། །ཞོན་ནས་སྲིད་པའི་མཐོ་གྲལ་སྙེགས་འདོད་ན། །
སེང་ཆེན་རྡོ་རྗེ་རླུང་རྟའི་ཀ་འཛུགས་ནི། །ཡིད་བཞིན་དབང་གི་རྒྱལ་བོ་ལག་ཏུ་
ལོངས། །འདི་ལ་བརྟེན་པའི་དངོས་ཉམས་རྨི་ལམ་ལ། ། བཀྲ་ཤིས་ཀླུང་གི་
ཤུགས་འཕེལ་བརྡའ་དང་རྟགས། ། རབ་ཏུ་གསལ་བར་མཐོང་བའི་མོད་ཉིད་
ལ། །དགེ་མཚན་སྙན་པ་འབུམ་གྱི་རོལ་མོ་འཁྲོལ། ། ས་མ་ཡ། ། རབ་ཚེས་
ཤིང་ཁྱི་ཟླ་༦ཚེས་༢༥ལ་བྲིས་བ་དགེ།
ཀྱེ། ། བདུད་རྩི་ ཤིང་ གི་ དུད་ པའི་ སྤྲིན། ། ཁ་དོག་དྲི་རོ་ནུས་པར་
ལྡན། །ཡེ་ཤེས་བདུད་རྩིའི་རང་བཞིན་འདིས། །ཕུ་ཝེར་མཆེད་གསུམ་ལྕམ་
682



དང་བཅས། །༡. རྣོ་མཐོང་ཕྱ་འུ་གཡང་དཀར་དང་། ། གཡུང་དྲུང་གསས་
ཆེན་སྡེ་ལྔ་སོགས། །མདུད་ལྷ་སུམ་བརྒྱ་དྲུག་ཅུའི་སྡེ། །གནམ་ས་བར་གྱི་ཝེར་
མའི་དཔུང་། །༢. ཡེ་ཤེས་ལས་དང་འཇིག་རྟེན་གྱི། ། མོ་ལྷ་ ཤེས་བཞི་
མཐོང་བརྒྱད་ལྷ། །ཐམས་ཅད་མ་ལུས་བསང་ཞིང་མཆོད། །གྲིབ་རྨུགས་མུན་
པ་དབྱིངས་སུ་སངས། །༣. རྣོ་མཐོང་མཁྱེན་པའི་ཉི་མ་གསལ། ། དུས་
གསུམ་སྒྲིབ་མེད་མཐོང་བ་ཡི། །མངོན་ཤེས་འཕྲུལ་གྱི་དངོས་གྲུབ་སྩོལ། །གར་
འགྲོ་གར་འདུག་དགྲ་བླ་མཛོད། །༤ བཀྲ་ཤིས་ལེགས་ལམ་སྣ་དྲོངས་ལ། །
ཕུན་ ཚོགས་ བསམ་ དགུ་ འགྲུབ་ པ་ ཡི། ། རྟེན་ འབྲེལ་ སྒྲིག་ པའི་ དགྲ་ ལྷ་
བཞུགས། །བཅོལ་བའི་ཕྲིན་ལས་གྲུབ་པར་མཛོདཅེས་པ་གཡུང་དྲུང་སྡེ་ལྔའི་
གསས་དབུ་དགུའི་ཞལ་རས་ངོམས་པའི་གནས་སུ་རྟེན་འབྲེལ་ཕྱག་གཤེན་གྱི་
ལེགས་ལམ་ཡིད་བཞིན་འགྲིག་པའི་གནས་དུས་དགེ་བར། ཁྱིམ་བདག་སྐྱ་ལོའི་
གཡང་སྤེལ་བའི་ཚེ་མི་ཕམ་པས་བྲིས་བ་དགེའོ། ། །
༄༅༅། །སེང་ཆེན་གེ་སེར་ནོར་བུའི་གསོལ་མཆོད་ཕྲིན་ལས་ལྷུན་གྲུབ་
བཞུགས་སོ། །
འཇུ་མི་ཕམ།
ཇ་ཆང་བ་ལིང་སོགས་བཤམས་ཞིང་བྱིན་གྱིས་བརླབས་ནས་འདི་སྐད་
དོ། ཧཱུཾ་ཧཱིའཇིགས་རུང་སྲིན་པོའི་གྲོང་ཁྱེར་དཔལ་གྱི་རི། ། སྐུ་གསུམ་རྒྱལ་
བའི་ཞིང་ ཁམས་ པདྨ་ འོད། ། དམར་ནག་མེ་ དཔུང་ འཁྲུག་ པ་ དྲག་ པོའི་
ཞིང་། །ནང་ལྟར་རྡོ་རྗེ་ལུས་ཀྱི་ཙིཏྟའི་གྲོང་། ། རིག་འཛིན་དཔའ་བོ་མཁའ་
འགྲོའི་ཕོ་བྲང་ནས། །སྲིད་ཞི་མཉམ་ཉིད་ཡེ་ཤེས་རྡོ་རྗེའི་སྐུ། །རབ་འབྱམས་
རྒྱལ་བའི་སྤྱི་གཟུགས་མཚོ་སྐྱེས་རྗེའི། །ཐུགས་རྗེའི་རྩལ་སྣོད་སྒྱུ་མར་རོལ་པའི་
683



གཟུགས། །རྣལ་འབྱོར་གྲུབ་པ་ཕོ་མོའི་ཚོགས་དང་བཅས། །མོས་ལྡན་བུ་ལ་
བྱིན་གྱིས་ བརླབ་ པའི་ ཕྱིར། ། བརྟུལ་ཞུགས་ རྡོ་ རྗེའི་ གར་ གྱི་ མཁའ་ ལམ་
ནས། །བདུད་འདུལ་དགྲ་བླ་ཝེར་མའི་སྐུར་བཞེངས་ཏེ། །རིག་འཛིན་ཆེན་པོ་
འཛམ་གླིང་རྒྱན་མཆོག་རྩལ། ། ཤེས་རབ་རལ་གྲི་མདའ་གཞུའི་འཁྲུལ་འཁོར་
གྱིས། །སྲིད་ང་འི་དགྲ་སྡེ་འཇོམས་པའི་མཐུ་བོ་ཆེ། ། སྐྱེས་མཆོག་སེང་ཆེན་
ནོར་བུ་སྐུ་འཁོར་དཔུང་། །མ་ལུས་འཁོར་དང་བཅས་བ་ཐམས་ཅད་ཀུན། །
དཔའ་བོའི་ཀི་བསོ་ཆ་སྒྲ་འབྲུག་ལྟར་སྒྲོགས། ། དགེ་མཚན་སྙན་པའི་བ་དན་
མཁའ་ལ་ཕྱར། །རྡོ་རྗེའི་རྟ་མཆོག་བཞོན་པའི་བྲོ་གར་གྱིས། །བར་ཆད་དམ་
སིའི་སྲོག་སྙིང་ཚལ་བར་འགེམ། །བྱིན་རླབས་སྤྲིན་འཁྲིགས་དངོས་གྲུབ་ཆར་
རྒྱུན་འབེབས། །སྐལ་ལྡན་བདག་གིས་མཆོད་ཅིང་མངའ་གསོལ་ན། ། ཐོགས་
མེད་ཐུགས་རྗེའི་དབང་གིས་འདིར་གཤེགས་ལ། ། བདུད་རྩི་དཔའ་སྐྱེམས་
ཕུད་ཀྱི་མཆོད་ པ་བཞེས། ། བཅུད་ལྡན་ཡིད་བཞིན་གཏོར་མའི་མཆོད་ པ་
བཞེས། ། ཁྲག་ཆང་མྱོས་བྱེད་ཨགྷི་མཆོད་པ་བཞེས། ། འོད་གསལ་དྲི་ཞིམ་
བསང་གི་མཆོད་པ་བཞེས། ། དར་སྣ་བ་དན་རོལ་མོའི་མཆོད་པ་བཞེས། །
བདེ་སྟོང་ཉམས་མྱོང་གསང་པའི་མཆོད་པ་བཞེས། །སྣང་སྲིད་གཞིར་བཞེངས་
མདོས་ཀྱི་མཆོད་ པ་ བཞེས། ། ཐམས་ ཅད་ མཉམ་ ཉིད་ ཡེ་ ཤེས་ མཆོད་ པ་
བཞེས། །ཐུགས་རྗེས་དགོངས་ཤིག་སེང་ཆེན་རིན་པོ་ཆེ། ། དམ་བཅའ་མ་
གཡེལ་རིགས་གསུམ་སྤྲུལ་ པའི་སྐུ། ། དེང་ནས་བྱང་ཆུབ་བར་དུ་མི་འབྲལ་
བར། ། སྲུང་སྐྱོབ་བྱིན་གྱིས་རློབས་ལ་ཕྲིན་ལས་བསྒྲུབ། ། ཁྱོད་ནི་སྙིང་རྗེ་
མཆོག་གི་ རང་ བཞིན་ སྟེ། ། ཐུགས་ རྗེ་ ཆེན་ པོའི་ མཚོན་ ཆེན་ རྣམ་ པར་
འཆང་། །བདུད་ཀྱི་དཔུང་རྣམས་འདུལ་ལ་མཆོག་ཏུ་གྱུར། ། བདུད་བཞིའི་
684



འཇིགས་པ་མཐའ་དག་ཁྱོད་ཀྱིས་སེལ། །མཁྱེན་རབ་དགོངས་པའི་ཀློང་ནས་
རྩལ་ཕྱུང་ལ། ། སྐལ་ལྡན་སྙིང་གི་དབུས་སུ་བྱིན་ཆེན་ཕོབ། ། རྩ་རླུང་རིག་
ཁམས་ཡེ་ ཤེས་ རྩིས་ ཐོབ་ ལ། ། གང་ བྱས་ བྱང་ ཆུབ་ ལམ་ དུ་ བསྒྱུར་ བར་
མཛོད། །བདུད་འདུལ་དྲག་པོ་སྔགས་ཀྱི་གཟི་འབར་ཞིང་། ། སྐྱེ་དགུའི་མོས་
སྣང་ཆོས་ལ་བསྒྱུར་བ་ཡི། །ཚར་གཅོད་རྗེས་སུ་བཟུང་བའི་ཕྲིན་ལས་ལ། །
དབང་འབྱོར་མཐུ་སྟོབས་ནུས་པའི་དངོས་གྲུབ་སྩོལ། །སྙིང་ག་དཔལ་གྱི་བེའུའི་
གསང་མཛོད་ནས། ། གཟུངས་སྤོབས་བློ་གྲོས་ནོར་བུའི་ གཏེར་སྒོ་ཕྱེས། །
གཞན་ཕན་མཁའ་དང་མཉམ་པའི་ཕྲིན་ལས་ཀྱིས། །དོན་གཉིས་ཡིད་བཞིན་
གྲུབ་བར་མཛད་དུ་གསོལ། །བྱང་ཆུབ་སེམས་ལྡན་ཀུན་བཟང་སྤྱོད་པ་ཡིས། །
ཟབ་མོ་རྡོ་རྗེའི་ཐེག་མཆོག་ལ་གནས་ནས། ། ས་ལམ་མངོན་པར་རྟོགས་པ་
ཆེར་འཕེལ་ཞིང་། ། མྱུར་དུ་རྣམ་གྲོལ་རྒྱལ་བའི་དབང་པོར་མཛོད། ། ཅེས་
པའང་ ལྕགས་ འབྲུག་ ཟླ་ ༦ཚེས་ ༢༤ལ་ མི་ ཕམ་ བས་ གང༌ ཤར་ བྲིས་ བ་
དགེའོ། ། ། །
གེ་སར་གསོལ་བསྡུས། ཧཱུཾ་ཧཱུྃ། དཔྱིས་ནས་ཐུགས་རྗེ་མ་གཡེལ་སེང་
ཆེན་རྗེ། །རྩ་གསུམ་ཀུན་འདུས་ནོར་བུ་དགྲ་འདུལ་རྩལ། །ཆོས་སྐྱོང་དགྲ་བླ་
ཝེར་མའི་ འཁོར་ དང་བཅས། ། ཐུགས་རྗེ་ ཐུགས་ དམ་ དབང་ གིས་ འདིར་
གཤེགས་ལ། །དམ་རྫས་བདུད་རྩི་གཏོར་མའི་མཆོད་པ་བཞེས། ། སྒྲུབ་པའི་
རྟགས་མཚན་དངོས་སུ་བསྟན་པ་དང་། །རེ་བའི་འབྲས་བུ་ཡིད་བཞིན་འགྲུབ་
པར་མཛོད། ། མཆོག་དང་ཐུན་མོང་དངོས་གྲུབ་སྩལ་དུ་གསོལ། ། ཨོཾ་མ་ཧཱ་
སིདྷ་མ་ཎི་རཱ་ཛ་ས་པ་རི་ཝཱ་ར་ཨེ་དམ་བ་ལིདྷ་ཁཱ་ཧི། །དྷཱི་མིང་པས་སོ། ། ། །
685



༄༅། །དགྲ་བླའི་ རྒྱལ་ པོ་གེ་སེར་ གྱི་ རྒྱུན་ གསོལ་ བསམ་ དོན་ ལྷུན་
གྲུབ་བཞུགས་སོ། །
འཇུ་མི་ཕམ།
ཨོ་ཨཱཧཱུཾ། གསོལ་ལོ་མཆོད་དོ་རྩ་གསུམ་ཀུན་འདུས་སེང་ཆེན་ནོར་བུ་
དགྲ་འདུལ། །བདུད་འདུལ་ལས་ཀྱི་དབང་ཕྱུག ། རྣལ་འབྱོར་ཡོངས་ཀྱི་ཕོ་
ཉ་ རིག་འཛིན་ཡོངས་ཀྱི་སྲོག་ཤིང་། སྐྱེས་བུ་ཡོངས་ཀྱི་དགྲ་ལྷ་ཆེན་པོ་ཡབ་
ཡུམ་སྲས་འཁོར་དང་བཅས་པ་རྣམས་དང་། ཕུ་བོ་འབུམ་པ་ཞལ་དཀར་
སོགས་ཕུ་ནུ་སུམ་ཅུ། དཔལ་ལྡན་ཌཱཀིའི་གཙོ་མོ་ སོགས་ དྭངས་སྨན་བཅོ་
བརྒྱད། ། ལྷ་ཀླུ་གཉན་གྱི་དམག་ཚོགས། དགྲ་བླ་ཝེར་མའི་དཔུང་རོགས།
བཀའ་སྣོད་སྣང་སྲིད་དྲེགས་པ་དང་བཅས་པ་ཁྱེད་རྣམས་ལ་དམ་རྫས་ཕུད་ཀྱི་
མཆོད་པ་སོགས་དངོས་འབྱོར་ཡིད་སྤྲུལ་གྱི་མཆོད་པ་རྒྱ་ཆེན་པོས་མཆོད་དོ། །
བསྟོད་དོ། །མངའ་གསོལ་ལོ། ། དུས་འདི་ནས་བྱང་ཆུབ་སྙིང་པོའི་བར་དུ་རྣལ་
འབྱོར་པ་བདག་གི་ཕོ་ལྷ་དང་དགྲ་ལྷ་མཛོད་ཅིག ། མགོན་སྐྱབས་དང་དཔུང་
གྲོགས་མཛོད་ཅིག ། ནད་གདོན་བར་ཆད་མི་མཐུན་པའི་ཕྱོགས་ལས་སྲུང་བ་
དང་། ཚེ་བསོད་དཔལ་འབྱོར་མངའ་ཐང་སྙན་གྲགས་གཟི་བརྗིད་སྤོབས་པ་
རིགས་རྒྱུད་ལ་སོགས་པ་འདོད་པའི་དོན་ཐམས་ཅད་གོང་ནས་གོང་དུ་འཕེལ་
ཞིང་རྒྱས་པ་དང་། ལྷ་འདྲེ་མི་གསུམ་ལ་སོགས་པ་གང་བསམ་དབང་དུ་འདུ་བ་
དང་། གནོད་བྱེད་བསམ་སྦྱོར་ངན་པའི་དགྲ་བགེགས་ཐམས་ཅད་ཚར་གཅོད་
པ་དང་། ས་དང་ལམ་གྱི་ཡོན་ཏན་མྱུར་དུ་རྫོགས་ཏེ་བླ་ན་མེད་པའི་བྱང་ཆུབ་
ཐོབ་པ་དང་། དགྲ་བླ་ཝེར་མ་རྒྱ་མཚོའི་སྐུ་ཐུགས་བདག་ལ་ཞུགས་ནས་ཕྱོགས་
མཐའ་དག་ལས་རྣམ་པར་རྒྱལ་བའི་དངོས་གྲུབ་མ་ལུས་པ་སྩོལ་བར་མཛོད་ཅིག་
། ཅེས་པའང་ཚངས་སྲས་འཇམ་དཔལ་རྡོ་རྗེས་བཀའ་ལུང་ཕེབས་པ་ལྟར་མི་
686



ཕམ་རྣམ་པར་རྒྱལ་བས་དང་ལ་ལྷུན་གྲུབ་སྟེང་དུ་རབ་ཚེས་ཤིང་ལུག་མཆུ་ཟླའི་
ཡར་ཚེས་བཅུ་གསུམ་པར་སྤེལ་བ་འདིས་ཆོས་ལྡན་གྱི་རྒྱལ་བོའི་དབུ་འཕང་
མཆོག་ ཏུ་ མཐོ་ ཞིང་ བསྟན་ འགྲོའི་ དོན་ ལྷུན་ གྱིས་ གྲུབ་ པར་ གྱུར་
ཅིགམངྒལཾ། ། ། །( གོང་གསལ་ གསོལ་མཆོད་རྣམས་ནི་འཇུ་མི་ཕམ་གྱི་
གསུང་འབུམ་ལས་ན་དུམ་པའི་ཤོག་གྲངས་326 - 365ནས་བཤུས་སོ།)
༄༅། །གེ་སར་གསོལ་མཆོད་ཕྲིན་ལས་མྱུར་འགྲུབ། འཇུ་མི་ཕམ།
དཔལ་ཧེ་རུ་ཀ་ལ་ཕྱག་འཚལ་ལོ། །འདིར་སྡེ་ཆེན་རྩོད་དང་རྒྱན་ཆེན་
འགྱེད། །དོན་ཆེན་བསྒྲུབ་སོགས་དུས་ཀྱི་ཚེ། ། གལ་ཆེན་ནན་གྱི་བྱ་བ་ལ། །
སྐྱེམས་ཕུད་གཏོར་མ་དར་སྣ་སོགས། །མཆོད་རྫས་ཇི་འབྱོར་འདུ་བྱས་ལ། །
ཏིང་འཛིན་ངར་བསྐྱེད་དགྲ་བླ་གསོལ། །ལས་ཆེན་འགགས་ལ་བསླུ་མི་སྲིད། །
དམ་སྐོང་དབང་དང་དངོས་གྲུབ་ཐོབ། ། སྐྱེམས་ཕུད་བསྒྲེངས་ཤིང་བར་བར་
རོལ་མོ་དང་བཅས་འདི་སྐད་དོ། །ཧོ་དགོངས་སུ་གསོལ་ལོ། ། ཧོ་དགོངས་སུ་
གསོལ་ལོ། །ཧོ་དགོངས་སུ་གསོལ་ལོ། ། རང་བཞིན་སྐྱེ་མེད་ཆོས་ཀྱི་དབྱིངས་
ལས། །རྣམ་རོལ་འགག་མེད་ཐུགས་རྗེའི་རྩལ་སྣང་། །རྒྱལ་དབང་མཚོ་སྐྱེས་
རྡོ་རྗེ་དང་རིགས་གསུམ་ཞི་ཁྲོའི་སྒྱུ་འཕྲུལ་གཅིག་ཏུ་འདུས་པ། གེ་སར་སྐྱེས་བུ་
ཆེན་པོ་རིག་འཛིན་ནོར་བུ་དགྲ་འདུལ། སངས་རྒྱས་ཀུན་གྱི་ངོ་བོ། ཡི་དམ་ཞི་
ཁྲོའི་ཁྱབ་བདགམ་མོ་མཁའ་འགྲོའི་ཚོགས་རྗེ། ཆོས་སྐྱོང་སྲུང་མའི་གཙོ་བོ།
ནོར་ལྷ་རྒྱ་མཚོའི་སྙིང་ནོར། དགྲ་བླ་ཡོངས་ཀྱི་རྒྱལ་པོ། ཝེར་མ་ཡོངས་ཀྱི་སྲོག་
སྙིང་། སྡེ་བརྒྱད་ཡོངས་ཀྱི་སྤྱི་རྗེ། དྲེགས་པ་ཡོངས་ ཀྱི་སྲོག་བདགདཀར་
ཕྱོགས་ཡོངས་ཀྱི་ཁ་འཛིན། སྐྱེ་བོ་ཡོངས་ཀྱི་དགྲ་བླ། སེམས་ཅན་ཡོངས་ཀྱི་
687



དཔལ་མགོན། རིག་འཛིན་ཡོངས་ཀྱི་སྲོག་ཤིང་། བན་བོན་ཡོངས་ཀྱི་རྒྱབ་
བརྟེན། བདུད་འདུལ་ལས་ཀྱི་དབང་ཕྱུགནག་ཕྱོགས་ཀུན་གྱི་གཤེད་མ། དམ་
ཉམས་ཀུན་གྱི་སྲོག་གཅོད། བདུད་སྲིན་ཀུན་གྱི་ཤན་པ་ཆེན་པོ། སྐུ་དགྱེས་
པའི་གར་གྱིས་སྲིད་གསུམ་ཟིལ་གྱིས་གནོན་པ། གསུང་རྔམས་པའི་འབྲུག་སྒྲས་
ཁམས་གསུམ་དབང་དུ་འདུ་བ། ཐུགས་འོད་གསལ་གྱི་ཀློང་ནས་མཁྱེན་བརྩེའི་
དཀྱིལ་འཁོར་རྒྱས་པ། དྲན་པ་ཙམ་གྱིས་བྱིན་རླབས་དངོས་གྲུབ་སྤྲིན་ལྟར་
འདུ་བ། རྡོ་རྗེའི་རྐྱང་རྒོད་ཕེར་པོ་ལ་ཆིབས་ནས་བར་སྣང་ཁམས་སུ་རྒྱུ་བ། ཀི་
ལ་འདུ་ཞིང་བསྲོ་ལ་དགྱེས་པ། ཆད་ལ་བཙན་ཞིང་ཆོས་ལ་རྩི་བ། ཕྱག་གཡས་
སྦ་ལྕག་བསམ་པའི་དོན་འགྲུབ་ལས་དགོས་འདོད་ནོར་བུའི་ཆར་བ་འབེབས་པ།
གཡོན་པའི་མདུང་མོ་ཁམས་གསུམ་དགྲ་འདུལ་ལ། དགྲ་བླའི་བ་དན་གཡོ་བ།
སྐུ་ལ་དགྲ་བླའི་སྐུ་ཆོས་ཡོངས་སུ་རྫོགས་པ། དགྲ་བླ་ཝེར་མའི་སྤྲིན་ཕུང་འཕྲོ་བ།
འཁོར་དུ་དཀར་ཕྱོགས་ཀྱི་ཆོས་སྐྱོང་། གཙང་རིས་ཀྱི་དཔལ་མགོན། དགྲ་བླ་
ལེར་མ། ཐུགས་ཀར་ཅོང་སའི་དམག་ཚོགས་མ་ཚང་བ་མེད་པས་བསྐོར་བ།
ཐུགས་འོད་གསལ་ལ་སྤྲོས་པའི་མཚན་མ་བྲལ་ཡང་། ཐུགས་རྗེ་སྨོན་ལམ་རྟེན་
འབྱུང་གི་དབང་ལས་ལེགས་ཉེས་ཀྱི་སྟངས་འཛིན་ཅིང་བཀའ་ཡི་བྱ་ར་མཛད་པ།
འཇིག་རྟེན་གྱི་ཕུད་ལ་དགྱེས་ཤིང་སྐྱེ་བོའི་རྒྱལ་ཁ་འགྲིམ་པ། དམ་ལྡན་བུ་
བཞིན་སྐྱོང་ཞིང་ཚེ་གཡང་འབེབས་པ། དམ་ཉམས་ཨར་ལ་གཏོད་ཅིང་དོན་
སྙིང་རྔམ་ཟས་བྱེད་པ། མཆོད་ན་འདུ་ཞིང་བསྒྲུབ་ན་འགོ་བ། རྦད་ན་མྱུར་
ཞིང་ཆེ་བཙན་འགྲན་ཟླ་བྲལ་བ། བསྟེན་པའི་མི་ལ་རྣ་མི་ཆུང་བ། བཅོལ་བའི་
ལས་ལ་ངོ་མི་ལྡོག་པ། བཀྲ་ཤིས་ཤིང་སྙིང་ཉེ་བ། བྱིན་ཆེ་ཞིང་མཐུ་མྱུར་བ།
ལས་མཐའ་བཟང་ཞིང་ཕུགས་བཙན་པ། བདེ་ནས་བདེ་བ་བྱང་ཆུབ་ཆེན་པོའི་
688



གླིང་དུ་འདྲེན་པ། དངོས་གྲུབ་གཉིས་ཀྱི་གཏེར་མཛོད་ཆེན་པོ་སེང་ཆེན་ནོར་
བུ་དགྲ་འདུལ་ལ་གསོལ་ལོ། སངས་རྒྱས་ཆོས་ཀྱི་དགྲ་བླ་ཆེན་པོ་ལ་གསོལ་ལོ།
རིག་འཛིན་འཛམ་གླིང་རྒྱན་མཆོག་ལ་གསོལ་ལོ། ཤེས་རབ་རལ་གྲི་མདའ་གཞུ་
ཅན་ལ་གསོལ་ལོ། ཉོན་མོངས་མི་ཤེས་གཡུལ་དོ་སེལ་ལ་གསོལ་ལོ། དཔའ་བོ་
བདུད་དགྲ་བདུད་དཔུང་འདུལ་ལ་གསོལ་ལོ། བདུད་བཞིའི་འཇིགས་པ་སེལ་
བར་མཛད་ལ་གསོལ་ལོ། དུས་དེང་ནས་བྱང་ཆུབ་སྙིང་བོའི་བར་དུ། རེ་ལྟོས་
མི་འགྱུར་བ་དད་པའི་རྒྱལ་མཚན་ཆེན་པོ་ལ། ཆོས་སྐྱོང་གི་རྒྱལ་བོ་སེང་ཆེན་
ནོར་བུ་བསམ་འཕེལ་ཁྱོད་བསྟེན་ནོ། དམ་ཆོག་འགྱུར་མེད་ཀྱི་ས་གཞི་ལ།
དགྲ་བླའི་རྒྱལ་པོ་སེང་ཆེན་རི་དབང་ལྷུན་པོ་ཁྱོད་བསྟེན་ནོ། བསྙེན་བསྒྲུབ་རྣམ་
དག་གི་ནམ་མཁའ་ལ། ཝེར་མའི་རྒྱལ་པོ་སེང་ཆེན་ཉི་ཟླའི་དཀྱིལ་འཁོར་ཁྱོད་
བསྟེན་ནོ། བསྟེན་པའི་ཆོས་སྐྱོང་མ་ནོར། དད་པའི་གནས་མ་འཆུག་མཆོད་
པའི་ལྷ་མ་འཁྲུལ་ན། སེང་ཆེན་ཡིད་བཞིན་ནོར་བུ་ཡེ་ཤེས་ཀྱི་དགྲ་བླ་ཝེར་མའི་
དམག་དཔུང་དང་བཅས་པས། རྟག་ཏུ་འདུ་འབྲལ་མེད་པ་རྡོ་རྗེའི་དམ་ཚིག་
ཆེན་པོ་ལ་ དགོངས་ནས། དགྱེས་ པའི་ ཞལ་ གྱིས་གཟིགས་ ཤིགབཞད་ པའི་
གསུང་གིས་བརྡ་ཁྲོལ་ཅིགའཛུམ་པའི་སྤྱན་གྱིས་སྐྱོངས་ཤིགདགའ་བའི་ཐུགས་
ཀྱིས་བདག་ཅག་དང་དཔོན་སློབ་འཁོར་དང་བཅས་པ་རྣམས་ཀྱི་གནས་ལུས་
ལོངས་སྤྱོད་ཀྱི་བདག་པོ་མཛོད་ཅིགབསྒྲུབ་པའི་དགེ་མཚན་མངོན་སུམ་ཏུ་སྟོན་
ཅིགབཅོལ་པའི་འཕྲིན་ལས་ཡིད་བཞིན་དུ་སྒྲུབས་ཤིགཁས་བླངས་པའི་ལས་
དོན་ཡོད་པར་གྱིས་ཤིགསྒོ་གསུམ་གྱི་ལས་ཀྱི་མཐའ་དགེ་ཞིང་ཤིས་པས་འཚོས་
ཤིགཉམས་དང་རྟོགས་པ་བསྐྱེད་ཅིགཡེ་ཤེས་དང་ཡོན་ཏན་སྤེལ་ཅིགཚེ་དང་
བསོད་ནམས་དཔལ་དང་འབྱོར་བ་སྙན་དང་གྲགས་པ་ཕྱ་དང་གཡང་གི་དངོས་
689



གྲུབ་རྒྱ་ཆེན་པོ་དུས་ད་ལྟ་ཉིད་དུ་སྩོལ་ཅིགརིག་གསང་ཆོས་ཉིད་ཀྱི་དོན་སྟོན་
ཅིགབྱིན་རླབས་ཡེ་ཤེས་ཀྱི་དབང་བསྐུར་ཅིགབྱས་ཚད་ཆོས་སུ་འགྲོ་བར་མཛོད་
ཅིགའབྲེལ་ཚད་དོན་དང་ལྡན་པར་མཛོད་ཅིགམཆོད་དང་ཐུན་མོང་གི་དངོས་
གྲུབ་མ་ལུས་པ་འབད་མེད་ལྷུན་གྱིས་གྲུབ་པར་མཛོད་ཅིགཧོ་དགྲ་བླའི་རྒྱལ་པོ་
ཆེན་པོ་ཁྱོད་ནི་རེས་འགའ་ཞི་ཞིང་དྭངས་བའི་ཉམས་ཅན། དགྱེས་ཞལ་ཟླ་བ་
ལྟར་ངོམས་ པ། འདོད་ དགུའི་ སྤྲིན་ ལས་ དགའ་ བའི་ གར་ གྱིས་རྩེན་ པ།
མཐོང་བས་ཡིད་འཕྲོག་པ། དྲན་པས་ཚེ་འཕེལ་བ། བསྒྲུབས་པས་དཔལ་
བསྐྱེད་པ། འཆི་མེད་ཚེ་ཡི་བདག་པོ། བདུད་རྩིའི་ཆར་བ་འབེབས་པ། བདེ་
སྐྱིད་སྙན་གསུམ་འཕེལ་བའི་གཡང་འཕེལ་ཆེན་པོ། བཀྲ་ཤིས་པ་ཐམས་ཅད་ཀྱི་
འབྱུང་གནས། སྐལ་བ་བཟང་བོ་ཐམས་ཅད་ཀྱི་གཞི་མ། ལེགས་པའི་ཡོན་
ཏན་ཐམས་ཅད་ཀྱི་རྟེན་གནས། དཔལ་དང་ཕུན་སུམ་ཚོགས་པ་ཐམས་ཅད་
ཀྱི་བདག་ཉིད་ཆེན་པོ། རྒུད་པ་སེལ་བའི་ནོར་བུ། ནད་འཇོམས་པའི་བདུད་
རྩི། དམན་པ་རྣམས་ལ་དབུགས་དབྱུང་བའི་གཡུལ་རྒྱལ་ལྷ་ཡི་སྒྲ་ཆེན་པོ། རྡོ་
རྗེ་ཚེ་གཡང་ལོངས་སྤྱོད་ཀྱི་རྒྱལ་པོ་འཁོར་དཔལ་ལྡན་དགྲ་བླ་ཝེར་མའི་དམག་
དཔུང་དང་བཅས་པ་རྣམས་ལ་གསོལ་ལོ། ཡང་ཅིག་འོད་གསལ་དག་པའི་
སྐུ། ། ནམ་ མཁའ་ འཇའ་ སྤྲིན་ གུར་ཁྱིམ་ནས། ། ཁྱེའུ་བཅུ་ དྲུག་ ལང་ཚོའི་
ཉམས། །དཀར་གསལ་དག་པའི་ཤེལ་འདྲ་བ། ། ཕྱག་གཡས་ན་རིན་པོ་ཆེའི་
སྒྲོན་མེ་ཐོགས་པས། ཁམས་གསུམ་ས་གསལ་བ། གཡོན་ན་དངུལ་དཀར་གྱི་
མེ་ལོང་བསྣམས་པ། སྲིད་གསུམ་ལྷང་ངེར་སྟོན་པ། ཕོ་རྒྱུད་དཔའ་བོའི་གར་
སྟབས་བྱེད་པ། མོ་རྒྱུད་དཔའ་མོའི་བརྡ་གླུ་ལེན་པ། སྣང་སྲིད་པྲ་ཡི་མངའ་
བདགཀུན་གསལ་ ཝེར་མའི་རྒྱལ་པོ། སྲིད་ པ་ འཕྲུལ་ གྱི་ གསས་མཁར་ན་
69)



བཞུགས་ཤིང་། རྣོ་མཐོང་འཕྲུལ་ གྱི་མངོན་ཤེས་འཆད་ པ། སྣང་སྲིད་ ཀྱི་
ལེགས་ཉེས་སྟོན་པ། ཤེས་བཞི་མཐོང་བརྒྱད་ཀྱི་མངའ་བདག་ཆེན་པོ། ཡེ་
ཤེས་འཕྲུལ་གྱི་སྒྲོན་མེ་འདེགས་པ། ཤེས་རབ་མེ་ལྕེ་གསལ་ཞིང་འབར་བ།
མངོན་ཤེས་རིག་པའི་གསང་སྒོ་འབྱེད་པ། བློ་གསལ་སྤོབས་པའི་གཏེར་ཆེན་
འབྱིན་པ། སྣང་གསལ་ཨ་དཀར་འོད་ཀྱི་ཝེར་མ་སྐྱེས་བུ་སེང་ཆེན་འཕྲུལ་གྱི་
རྒྱལ་བོ་འཁོར་ཀུན་གསལ་དགྲ་བླ་ཝེར་མའི་དམག་དཔུང་དང་བཅས་པ་ལ་
གསོལ་ལོ། དཀར་གསུམ་མངར་གསུམ་གྱི་རྒྱ་མཚོ། དར་སྣ་བ་དན་གྱི་ལྷབ་
ལྷུབ། རྔ་དབྱངས་རོལ་མོའི་འབྲུག་སྒྲ་ ཕུན་ཚོགས་མཐུན་རྫས་ཀྱི་མཆོད་
སྤྲིན། ཞལ་ཟས་ཕྱེ་མར་གྱི་གངས་རི། མེ་ཏོག་སྤོས་དུད་ཀྱི་སྤྲིན་ཕུང་། མཆོད་
ཡོན་ཞབས་བསིལ་གྱི་ཆུ་རྒྱུན། སྣང་གསལ་མེ་ལོང་གི་འོད་ཁྱིམ། དྲི་ཆབ་
བདུད་རྩིའི་ཆར་རྒྱུན་ལ་སོགས་པ། ཕྱི་ནང་གསང་བའི་མཆོད་པ་རབ་འབྱམས་
དངོས་སུ་བཤམས་པ་དང་ཡིད་ཀྱིས་སྤྲུལ་བ་འདི་དག་གིས། དགྲ་བླའི་རྒྱལ་བོ་
ཆེན་པོ་གེ་སར་ནོར་བུ་ནོར་བུ་ཨ་དཀར་འོད་ཀྱི་ཝེར་མ་འཁོར་དང་བཅས་པ།
མཆོད་དོ། མངའ་གསོལ་ལོ། གཟེངས་བསྟོད་དོ། ཐུགས་དམ་བསྐང་ངོ༌།
དཔའ་སྐྱེམས་ འབུལ་ ལོ། ཉམས་ པ་ བཤགས་ སོ། དགྱེས་ པ་ བསྐྱེད་ དོ།
ཐུགས་དམ་བསྐུལ་ལོ། རིག་འཛིན་རྣལ་འབྱོར་བ། བདག་ཅག་གི་ནད་
གདོན་བར་ཆད་བཀྲ་མི་ཤིས་པ་སོགས་རྒུད་པའི་སྐལ་བ་ངན་པ་ཐམས་ཅད་ཉི་
མས་མུན་པ་བཅོམ་པ་ལྟར་སེལ་ཅིག དགྲ་བྱུང་ན་བྱ་ཐོངས་ཤིག དུག་འོང་ན་
སྨན་ཐོངས་ཤིག བྲག་ལམ་མེད་ལ་ལམ་གྱིས་ཤིག ཆུ་ཟམ་མེད་ལ་ཟམ་ཚུགས་
ཤིག བཟང་དང་ལ་ཁར་སྤྲོད་ཅིག ངན་དང་ལུང་ཁུང་ནས་བསྣོལ་ཅིག མི་ཁ་
དང་ཁ་སྨྲས་མ་གཏོངས་ ཤིག རྐྱེན་ངན་དང་བར་གཅོད་མ་གཏོངས་ཤིག
691



བྱིང་ན་སློངས་ཤིག བརྗེད་ན་བསྐུལ་ཅིག བྲོས་པའི་རི་བོ་གྱིས་ཤིག གབ་
པའི་ནགས་ཚལ་གྱིས་ཤིག བརྟེན་པའི་མཐར་རྫོང་གྱིས་ཤིག སྲ་བའི་གོ་གྱིས་
ཤིག རྣོ་བའི་མཚོན་གྱིས་ཤིག མི་ཤེས་པ་སློབས་ཤིག མ་མཐོང་བ་སྟོན་ཅིག
ཉིན་གྱི་བྱ་ར་མཛོད་ཅིག མཚན་གྱི་མེལ་ཚེ་གྱིས་ཤིག གཞི་ལ་ཁ་འཛིན་གྱིས་
ཤིག བྱེས་སུ་བསུ་སྐྱེལ་གྱིས་ཤིག ཤེས་རབ་ཡེ་ཤེས་ཀྱི་རྩ་སྒོ་ཕྱེས་ཤིག རིག་
གསང་རྟེན་འབྲེལ་གྱི་འཆར་སྒོ་སྟོན་ཅིག སྤོབས་པ་ནམ་མཁའ་དང་མཉམ་
པར་གྱིས་ཤིག ཤེད་མོང་བསྐལ་བའི་མེ་རླུང་ལྟར་བསྐྱེད་ཅིག བདེ་སྐྱིད་སྙན་
པའི་རོལ་མོ་འཁྲོལ་ཅིག དང་ལ་ཡོན་མི་ཟད་པའི་གཏེར་སྒོ་ཕྱེས་ཤིག ཉིན་ལ་
མཐོང་སྣང་གི་ཉི་མ་གསལ་བར་གྱིས་ཤིག མཚན་ལ་རྨི་ལམ་གྱི་ཟླ་བ་སྣང་བར་
གྱིས་ཤིག བར་སྐབས་ཉམས་སྣང་གི་འོད་ཟེར་འབར་བར་གྱིས་ཤིག སྲིད་
གསུམ་ས་ལེར་སྟོན་ཅིག ཁམས་གསུམ་ལྷང་ངེར་སྨོས་ ཤིག འཇིག་རྟེན་
གསུམ་གྱི་ལེགས་ཉེས་ཐམས་ཅད་རྗེན་རེར་དུ་ཡིད་ལ་སྟོན་ཅིག བསམ་དོན་
གྱི་རེ་བ་མཐར་ཕྱིན་པར་གྱིས་ཤིག ཧོ། རེས་འགའ་བརྗིད་ཅིང་ཚིམ་པའི་
ཉམས་ཅན། སྲིད་ཞིའི་དང་ལ་ཡོན་འདུ་པའི་གཞལ་མེད་ཁང་ཆེན་པོར། སྣང་
སྲིད་འདོད་རྒུར་བསྒྱུར་པའི་རྒྱལ་པོའི་ཚུལ་དུ་བཞུགས་པ། ཕྱག་གཡས་བསམ་
འཕེལ་དབང་ གི་ རྒྱལ་ པོ་ དང༌། ཕྱག་ གཡོན་ ཟད་ མེད་ གཏེར་ གྱི་ བུམ་ པ་
བསྣམས་པ། དཔག་བསམ་ལྗོན་པའི་དགའ་ཚལ་ལ་རྩེ་བ། ཡིད་བཞིན་གཏེར་
གྱི་བདག་པོ། རིན་ཆེན་ནོར་བུའི་རྒྱལ་པོ། རྒྱ་བོད་ཀྱི་ནོར་བདག་ཟས་ནོར་
འགུགས་པའི་ལྕགས་ཀྱུ། མཁའ་ལ་ལྷ་གཡང་བདུད་རྩིའི་སྤྲིན་སྡུད་པ། བར་
སྣང་ལ་མི་གཡང་དགེ་མཚན་གྱི་ན་བུན་དཀྲིགས་པ། ས་གཞི་ལ་ཀླུ་གཡང་དམུ་
ཞག་གི་རྒྱ་མཚོ་བསྐྱིལ་བ། རྨ་གཡང་འདོད་དགུའི་ཆར་བ་འབེབས་པ། སྙན་
692



པའི་བ་དན་ཆེན་པོ། གྲགས་པའི་འབྲུག་སྒྲ་བརྒྱ་ལྡན། སྲིད་ཞིའི་དྭངས་
བཅུད་ཀྱི་བདག་པོ། ཕྱ་གཡང་ལོངས་སྤྱོད་ཀྱི་གཞི་མ། སྣ་ཚོགས་འདོད་རྒུའི་
རོལ་མོ། མཐོང་བས་ཡིད་འཕྲོག་པ། མཛེས་པས་གཡང་ཆགས་པ། བཟང་
ཆུའི་རྒྱལ་ཁ་ལེན་ཅིང་། ཆེ་རྒུའི་ཅོད་པན་འགྲིམ་པ། ཕྱོགས་ཀུན་ལས་རྣམ་
པར་རྒྱལ་བ་ཕྲིན་ལས་ཀྱི་འཁོར་ལོས་བསྒྱུར་བ་ཆེན་པོ། ཆོས་སྲིད་ཀྱི་དབུ་
འཕང་དགུང་ལས་མཐོ་བ། མངའ་ཐང་གི་ཁྱབ་རྒྱ་མཁའ་ལས་ཆེ་བ། སེང་
ཆེན་ཡིད་བཞིན་ནོར་བུ་བསམ་འཕེལ་འཁོར་གཏེར་བདག་དགྲ་བླ་ཝེར་མའི་
དམག་དཔུང་དང་བཅས་པ་ལ། བཟའ་བའི་ རི་བོ། བཏུང་བའི་རྒྱ་མཚོ།
ཡིད་འཕྲོག་གཟུགས་ཀྱི་སྟངས་སྟབས། སྙན་པའི་སྒྲ་དབྱངས་བརྒྱ་ལྡན། དྲི་
ཞིམ་སྤོས་ཀྱི་དུད་སྤྲིན། ཞིམ་མངར་ཟས་ཀྱི་སྟོན་ཆེན། བདེ་བསྐྱེད་རེག་བྱའི་
དགའ་སྟོན། རྨད་བྱུང་ཆོས་ཀྱི་མཆོད་པ། འདོད་ཡོན་དྲུག་ལྡན་གྱི་སྤྲིན་ཕུང་།
ཕྱ་གཡང་རྫས་ཀྱི་ཆོལ་བཀྲམ། མདོར་ན་སྲིད་ཞིའི་འབྱོར་བ་མ་ཚང་བ་མེད་པ།
འཁོར་འདས་ལམ་གསུམ་གྱི་དགེ་མཚན་དྭངས་མའི་དཔལ་ཡོན་མ་ལུས་པ་འུར་
འུར་མེར་མེར་ཤིག་ཤིག་ཡོམ་ཡོམ་དུ་འདུ་ཞིང་བདེ་སྟོང་རྡོ་རྗེ་བཀོད་པའི་མཆོད་
སྤྲིན་སྣང་སྲིད་འདོད་རྒུ་རབ་འབྱམས་སུ་ཤར་བའི་མཆོད་པའི་སྤྲིན་ཕུང་དམ་པ་
འདིས། མཆོད་དོ། མངའ་གསོལ་ལོ། གཟེངས་བསྟོད་དོ། ཐུགས་དམ་
བསྐང་ངོ་། དཔའ་ སྐྱེམས་འབུལ་ལོ། ཉམས་པ་གཤེགས་སོ། དགྱེས་པ་
བསྐྱེད་དོ། ཐུགས་དམ་བསྐུལ་ལོ། རིག་འཛིན་རྣལ་འབྱོར་བ་བདག་ཅག་ལ།
བཅུད་ཆེན་གྱི་ཟས་སྩོལ་ཅིགགཡང་ཆེན་གྱི་ནོར་སྩོལ་ཅིགསྙན་པའི་དར་ཕྱིར་
ཅིགགྲགས་པའི་དུང་བུས་ཤིགའདོད་དགུའི་ཆར་ཕོབ་ཅིགཕྱ་གཡང་གི་རྒྱ་མཚོ་
བསྐྱིལ་ཅིགནོར་དང་ལོངས་སྤྱོད་ཀྱི་དྭངས་མ་ཁུག་ཅིགརིགས་རྒྱུད་དང་འབྲུ་
693



ནོར་འབྱོར་བ་མངའ་ཐང་གོང་ནས་གོང་དུ་སྤེལ་ཅིགཚོང་ལ་ཁེ་ཐོབ་པར་གྱིས་
ཤིགརྒྱན་ལ་རྒྱལ་ཁ་ཐོབ་པར་གྱིས་ཤིགདཔའ་ལ་དར་ཐོགས་ཤིག ཤག་དང་རྩལ་
གྱི་ཁེ་ཁུག་ཅིགམི་མཉམ་པ་དང་མཉམ་དུ་ཆུག་ཅིགམཉམ་པ་རྣམས་ལས་ཁྱད་
དུ་ཐོན་ཅིགབཟང་དགུའི་རྒྱལ་ ཁ་བསྟོན་ཅིགལེགས་རྒུའི་རྟེན་འབྲེལ་སྒྲིགས་
ཤིགཆེ་དགུའི་མགོ་བོ་ནོན་ཅིགའགྲན་འདོད་ཆོམ་ལ་ཕོབ་ཅིགམདོར་ན་སེང་
ཆེན་དགྲ་བླ་ཝེར་མའི་སྐུ་ཤུགས་དང་མཐུ་དཔུང་བདག་ལ་གཞུགས་ནས་ཕུན་
སུམ་ཚོགས་པའི་དངོས་གྲུབ་མ་ལུས་པ་དུས་ད་ལྟ་ཉིད་དུ་ཐོབ་པར་མཛད་དུ་
གསོལ། ཧོ། རེས་འགའ་འཛུམ་ཞིང་ཆགས་པའི་ཉམས་ཅན། བརྟན་གཡོ་
ཀུན་ཁྱབ་འོད་དམར་གྱི་ཀློང་ན་རྡོ་རྗེ་ལྕགས་ཀྱུ་ཞགས་པའི་འཕྲུལ་ཐབས་ཀྱིས་
སྲིད་ཞིའི་དྭངས་བཅུད་གཡོ་ཞིང་འགུགས་པ། སྐུ་དགྱེས་པའི་གར་གྱིས་སྲིད་
གསུམ་གཡོ་ཞིང་ཡིད་འཕྲོག་པ། གསུང་བཞད་པའི་ང་རོས་ཁམས་ གསུམ་
འགུགས་ཤིང་བྲན་དུ་བྱེད་པ། སྲིད་ཞིའི་དཔལ་ཡོན་དྭངས་བཅུད་ལ་རོལ་ཞིང་
ཟུར་མིག་རྩེན་པ། ། མཛེས་པའི་མདངས་ ཀྱིས་དགྱེས་པའི་གར་བྱེད་ཅིང་།
སྙན་པའི་གདངས་ཀྱིས་དགའ་བའི་གླུ་ལེན་པ། སྣོད་བཅུད་འོད་དམར་དུ་བཞུ་
བ། བརྟན་གཡོ་ སིལ་ཁྲོལ་ལྟར་བསྒྱུར་བ། དགྲ་བླའི་འབྲུག་སྒྲ་དགོས་པ།
ཝེར་མའི་བ་དན་གཡོ་བ། ཉམས་འགྱུར་སྣ་ཚོགས་ཀྱི་རོལ་རྩེད་གློག་ལྟར་གཡོ་
བ། བདེ་སྟོང་རྡོ་རྗེ་ཆགས་པའི་ཐུགས་དང་ལྡན་པ། སྣང་སྲིད་ཀྱི་ཡིད་སྣང་
དབང་མེད་དུ་འཕྲོགས་པ། སེང་ཆེན་ཡིད་བཞིན་དབང་གི་རྒྱལ་བོ་འཁོར་
དབང་མཛད་དགྲ་བླ་ཝེར་མའི་དམག་དཔུང་དང་བཅས་པ་རྣམས་ལ། བདུད་
རྩི་སྨན་གྱི་རྒྱ་མཚོ། འདོད་འབྱུང་གཏོར་མའི་རི་བོ། དམར་ཆེན་རཏྣའི་ཆུ་
རྒྱུན། དྲི་བཟང་བསང་གི་དུད་སྤྲིན། རྡོ་རྗེ་བྲོ་གར་གྱི་སྟངས་སྟབས། སྙན་
694



པའི་གླུ་ཡི་འགྱུར་ཁུག དཔའ་མཛངས་སྐྱེས་བུའི་བྲོ་ར། ཡིད་འཕྲོག་རིག་མའི་
གླུ་དབྱངས། བདེ་སྟོང་ཉམས་ཀྱི་མཆོད་པ། ཞུ་བདེ་ལྷན་སྐྱེས་ཀྱི་རོལ་མོ།
དགྱེས་འཛུམ་འཁྱུད་པའི་འཇོ་སྒེག་ལ་སོགས་པ་སྣང་སྲིད་བདེ་སྟོང་རྡོ་རྗེའི་རོལ་
མོར་འབྱམས་སུ་ཀླས་པའི་མཆོད་པ་དམ་པ་འདིས་མཆོད་དོ། མངའ་གསོལ་
ལོ། གཟེངས་བསྟོད་དོ། ཐུགས་དམ་བསྐང་ངོ༌། དཔའ་སྐྱེམས་འབུལ་ལོ།
ཉམས་པ་བཤགས་སོ། དགྱེས་པ་བསྐྱེད་དོ། ཐུགས་དམ་བསྐུལ་ལོ། རིག་
འཛིན་རྣལ་འབྱོར་བ་བདག་ཅག་གི་ལུས་ལ་ཡིད་འོང་གི་ གཟི་བྱིན་བསྐྱེད་
ཅིགངག་ལ་བདེན་ཚིག་གི་ནུས་པ་སྩོལ་ཅིགཡིད་ལ་བདེ་སྟོང་གི་ཏིང་འཛིན་སྦྱོར་
ཅིགམཐོང་ཚད་དབང་དུ་གྱིས་ཤིགསྲིད་གསུམ་ཟིལ་གྱིས་ནོན་ཅིག་ཡིད་ལ་བདེ་
སྟོང་གི་ཏིང་འཛིན་སྦྱོར་ཅིགམཐོང་ཚད་དབང་དུ་གྱིས་ཤིག་སྲིད་གསུམ་ཟིལ་
གྱིས་ནོན་ཅིགཁམས་ གསུམ་བྲན་དུ་བྱིན་ཅིགམི་སྙིང་བསྒུལ་ཅིགམི་ སེམས་
གཡོས་ཤིགསྣང་བ་དབང་དུ་བསྡུས་ཤིགསྲིད་ཞིའི་དྭངས་བཅུད་དྲོངས་ཤིགཆེ་
རྒུའི་རལ་བ་གདན་དུ་ཐེངས་ཤིགབཟང་རྒུའི་དཔལ་འབྱོར་མདུན་དུ་ཁུག་ཅིག
རྒྱལ་ཐབས་ཆེན་པོའི་ཁྲི་ལ་ ཁོད་ཅིགཇི་ལྟར་བསམ་པའི་དོན་ལག་ཏུ་སྤྲོད་
ཅིགམདོར་ན་སྣང་སྲིད་ལ་མངའ་དབང་བསྒྱུར་བའི་རྡོ་རྗེ་བདེ་བ་ཆེན་པོ་དབང་
གི་དངོས་གྲུབ་མ་ལུས་པ་ད་ལྟ་ཉིད་དུ་སྩོལ་ཅིགཧོ། རེས་འགའ་འཇིགས་བྱེད་
ཁྲོས་པའི་ཚུལ་ཅན། ཐབས་ཤེས་ཀྱི་མདའ་གཞུས་བདུད་སྲིན་དབྲལ་བའི་མཚོ་
མོ་དཀྲུགས་པ། གནམ་ལྕགས་ཀྱི་རལ་གྲིས་མ་རུང་སྲིན་པོའི་མགོ་པོ་འབྲེག་པ།
རྡོ་རྗེའི་མདུང་གིས་དམ་ཉམས་པའི་སྙིང་ལ་གཟིར་བ། དྲག་པོའི་ལྕགས་ཀྱུས་
དགྲ་པོའི་མིག་འབྱིན་པ། འབར་བའི་གྲི་གུག་གིས་དགྲ་བོའི་སྲོག་རྩ་གཅོད་པ།
སྲུང་མའི་ཟིར་ཁོལ་བ། སྡེ་བརྒྱད་གནད་ལ་གཅུན་པ། ཕོ་རྒྱུད་རྔབ་ལྟར་
695



བསྒྲིལ་བ། མོ་རྒྱུད་མདའ་ལྟར་འཕེན་པ། ལེར་མ་སྐར་མདའ་འཕྲོ་བ། སྣང་
སྲིད་ཆ་ལང་བསྡེབས་པ། སྤྱན་མིག་གི་ཉི་ཟླ་ལས་བསྐལ་བའི་མེ་འབར་བ།
ལྗགས་ཀྱི་གློག་དམར་ལས་དྲག་སྔགས་ཀྱི་ཐོག་སེར་འཕྲོ་བ། ཞལ་གྱི་རྦ་ཀློང་
ལས་རངྐའི་རྒྱ་མཚོ་འཁྲུག་པ། ཤངས་ཀྱི་རླུང་སྒྲོམ་ལས་བསྐལ་པའི་རླུང་ནག་
འཚུབ་པ། སྐུ་ཡི་དཔའ་རྫོང་ལས་དགྲ་བླའི་དམག་སྤྲིན་འཁྲིགས་པ། ཚེམས་
ཀྱི་གངས་རི་ལས་སྐྱིན་ཐང་དུག་མདའ་འཕྲོ་བ། ཐུགས་འོད་གསལ་གྱི་ངང་
ནས་རྡོ་རྗེ་ཁྲོས་པའི་མེ་ཆེན་འབར་བ། དགྲ་བོའི་ཤ་ཁྲག་སྲོག་དབུགས་ལ་ཆེར་
རྔམ་ཞིང་རོལ་བ། སྣང་སྲིད་ཀྱི་ཁམས་ན་ཆེ་བཙན་འགྲན་ཟླ་དང་བྲལ་བ་ལན་
མེད་རྡོ་རྗེའི་མཚོན་གཅིག་སྒྲོལ་བྱེད་དྲག་པོ་ནོར་བུ་དགྲ་འདུལ་རྩལ་འཁོར་དགྲ་
བགེགས་འདུལ་བའི་ཝེར་མ་རྒྱ་མཚོ་དང་བཅས་པ་རྣམས་ལ་དམ་ཉམས་པའི་
དགྲ་བོའི་ཤ་ཡི་རི་བོ། ཁྲག་གི་རྒྱ་མཚོ། རུས་པའི་གྲམ་ཁྲོད་དོན་སྙིང་གི་
ནགས་ཚལ། རྐང་མར་གྱི་འདམ་རྫབ། དབུགས་རླངས་ཀྱི་ན་བུན། གསུར་
ཆེན་གྱི་དུད་སྤྲིན། དབང་བོའི་མེ་ཏོག་དང་བཅས་ཏེ་དགྲ་བོའི་སྟབས་མཐུ་
ནུས་པ་ཚེ་དཔལ་འབྱོར་པ་དང་བཅས་པ་འབར་བའི་ཞལ་དུ་སྟོབ་པ་དམ་པས་
མཆོད་དོ། མངའ་གསོལ་ལོ། གཟེངས་བསྟོད་དོ། ཐུགས་དམ་བསྐང་ངོ་།
དཔའ་སྐྱེམས་ འབུལ་ ལོ། ཉམས་ པ་ བཤགས་ སོ། དགྱེས་ པ་ བསྐྱེད་ དོ།
ཐུགས་དམ་བསྐུལ་ལོ། རིག་འཛིན་རྣལ་འབྱོར་བ་བདག་ཅག་ལ་གནོད་ཅིང་
འཚེ་བར་བྱེད་པ། བསམ་སྦྱོར་ངན་པ། སྡང་པའི་དགྲ། གནོད་པའི་བགེགས་
ཐམས་ཅད་གང་ན་འདུག་པ་འབར་བའི་སྤྱན་གྱིས་གཟིགས་ལ། འགུགས་བྱེད་
ཀྱི་ལྕགས་ཀྱུ་ སྙིང་ ལ་ ཐོབ་ ཅིགསྡོམ་བྱེད་ ཀྱི་ ཞགས་ པས་ ཡན་ ལག་ ཆིངས་
ཤིགགཅོད་བྱེད་ཀྱི་རལ་གྲིས་མགོ་བོ་ཆོད་ཅིགའབིགས་བྱེད་ཀྱི་མདུང་གིས་དོན་
696



སྙིང་ཕུགས་ཤིགའཕེན་བྱེད་ཀྱི་མདའ་མོ་སྲོག་ལ་ཐོབ་ཅིགསྙིང་བསྐལ་པའི་མེས་
སྲེགས་ཤིགལུས་རྡོ་རྗེའི་མཚོན་གྱི་གཏུབ་ཅིགནད་མཚོན་ དྲུག་གི་ཆར་ཕོབ་
ཅིགལྟས་ངན་ཆོ་འཕྲུལ་གྱིས་དཔའ་བཀོངས་ཤིང་། ཕོ་རྒྱུད་ཀྱི་རྩ་བ་དྲུང་ནས་
ཕྱུངས་ཤིགམོ་རྒྱུད་ཀྱི་མངལ་མཐའ་ནས་སྐེམ་ཞིགབསམ་སྦྱོར་སྟོབས་ནུས་ཀྱི་
དཔུང་ཤིག་ཅིགབསམ་ངན་གྱི་དུག་མདའ་རང་བདུད་དུ་ཕབ་ཅིགསྦྱོར་ངན་གྱི་
མཚོན་ཆ་རང་གཤེད་དུ་སློངས་ཤིགལོ་དང་ཟླ་བར་མ་བཞག་པར་ཞག་དང་ཟ་
མའི་ནང་དུ་སྒྲོལ་ཅིགབྱད་ཕུར་དྲོད་གཏོང་བསམ་ངན་སྦྱོར་རྩུབ་ཐམས་ཅད་
ཕྱིར་བཟློག་ཅིགདགྲ་ནག་པོ་ས་འོག་ཏུ་མགོ་མཇུག་ལྡོག་ཅིགགཉེན་དཀར་པོའི་
ངོ་འཕང་དགུང་དུ་བསྟོད་ཅིགབདག་གི་མཐུ་སྟོབས་ནུས་པ་བསྐལ་བའི་མེ་
བཞིན་དུ་སྤོར་ཅིགམདོར་ན་དྲག་པོ་མངོན་སྤྱོད་ཀྱི་ཕྲིན་ལས་རྣམས་ཇི་ལྟར་
བསམ་པ་ཡིད་བཞིན་དུ་མཐར་ཕྱིན་པར་མཛོད་ཅིགཧོ། རེས་འགའ་མ་དེས་
རྫུ་འཕྲུལ་གྱི་རོལ་བ་ཅན། གནམ་ས་བར་སྣང་གི་ཁྱོན་ཀུན་ཏུ་རྒྱུ་ཞིང་། རབ་
འབྱམས་ཕྲིན་ལས་ཀུན་ལ་མངའ་དབང་འབྱོར་བ། བསམ་པ་ཙམ་གྱིས་དངོས་
གྲུབ་སྩོལ་བ། བོས་པ་ཙམ་གྱིས་གློག་ལྟར་གཡོ་བ། བསྒྲུབས་པ་ཙམ་གྱིས་དམ་
ལ་འདུ་བ། བསྐུལ་བ་ཙམ་གྱིས་ལས་ལ་རྒྱུ་བ། སེང་ཆེན་རྡོ་རྗེ་དགྲ་བླ་ཝེར་
མའི་དམག་དཔུང་རྣམས་ལ་ཕྱི་ནང་གསང་བའི་མཆོད་སྤྲིན་ཡེ་ཤེས་བདུད་རྩི་
དམ་པ་ ཀུན་ ཏུ་ བཟང་ པོའི་ རྣམ་རོལ་ལས་བྱུང་བ་མཆོག་ གིས་མཆོད་དོ།
མངའ་གསོལ་ལོ། གཟེངས་བསྟོད་དོ། ཐུགས་དམ་བསྐང་ངོ་། དཔའ་སྐྱེམས་
འབུལ་ལོ། ཉམས་པ་བཤགས་སོ། དགྱེས་པ་བསྐྱེད་དོ། ཐུགས་དམ་བསྐུལ་
ལོ། རྡོ་རྗེའི་རྐྱང་རྒོད་ཕེར་པོ་ལ་གསོལ་ལོ། ་ གསང་བའི་དགྱེས་སྡེ་བཞི་ལ་
གསོལ་ལོ་ དམག་དཔོན་མིག་དམར་ཆེན་པོ་ལ་གསོལ་ལོ། དམ་ཅན་རྡོ་རྗེ་
697



ལེགས་པ་ལ་གསོལ་ལོ། སྨན་བཙུན་རྡོ་རྗེ་གཡུ་སྒྲོན་ལ་གསོལ་ལོ། རྨ་རྒྱལ་རྡོ་རྗེ་
དྲག་རྩལ་ལ་གསོལ་ལོ། ཕུ་བོ་དུང་ཁྱུང་དཀར་བོ་ལ་གསོལ་ལོ། སྟེང་ཕྱོགས་ལྷ་
ཡི་དམག་དཔུང་ལ་གསོལ་ལོ། ཕ་ཡབ་གེར་མཛོ་གཉན་པོ་ལ་གསོལ་ལོ། བར་
ཕྱོགས་གཉན་གྱི་དམག་དཔུང་ལ་གསོལ་ལོ། ནུ་བོ་ཀླུ་སྦྲུལ་འོད་ཆུང་ལ་གསོལ་
ལོ། འོག་ཕྱོགས་ཀླུ་ཡི་དམག་དཔུང་ལ་གསོལ་ལོ། ཨ་ནེ་དགུང་སྨན་རྒྱལ་མོ་ལ་
གསོལ་ལོ། སྣང་སྲིད་མའི་དཀྱིལ་འཁོར་ལ་གསོལ་ལོ། སྲིང་ལྕམ་ཐ་ལེ་འོད་
དཀར་ལ་གསོལ་ལོ། འབྱུང་བ་ལྔ་ཡི་ལྷ་མོ་ལ་གསོལ་ལོ། རྫུ་འཕྲུལ་ཀླུང་རྟ་ལྷ་
བཞི་ལ་གསོལ་ལོ། མགྲོན་ཡག་དར་མ་བཅུ་གསུམ་ལ་གསོལ་ལོ། དགྲ་བླའི་དྲ་
མ་ཆེ་དགུ་ལ་གསོལ་ལོ། མགོན་པོ་དགྲ་བླ་བཅུ་གསུམ་ལ་གསོལ་ལོ། དགྲ་བླ་
མཆེད་གསུམ་ལྕམ་དྲལ་ལ་གསོལ་ལོ། སྣོད་བཅུད་སྲིད་པའི་དགྲ་བླ་ལ་གསོལ་
ལོ། ཕྲིན་ལས་སྣ་ཚོགས་དགྲ་བླ་ལ་གསོལ་ལོ། འགྲོ་བའི་ལྷ་མགོན་གཉན་པོ་ལ་
གསོལ་ལོ། དཀར་ཕྱོགས་སྐྱོང་བའི་དགྲ་བླ་ལ་གསོལ་ལོ། ཐུགས་ཀ་སུམ་བརྒྱ་
དྲུག་ཅུ་ལ་གསོལ་ལོ། ཅོང་སེ་ལམ་ལྷ་གཉན་པོ་ལ་གསོལ་ལོ། གནམ་ས་བར་གྱི་
ཝེར་མ་ལ་གསོལ་ལོ། སྐུ་འཁོར་དགྲ་བླ་ཝེར་མ་ལ་གསོལ་ལོ། ་ཀི་དྭངས་སྨན་
ཐམས་ཅད་ ལ་ གསོལ་ ལོ། དཔའ་རྟུལ་དཔའ་བོའི་སྡེ་ཚོགས་ ལ་ གསོལ་ལོ།
བཀའ་འབངས་སྤྲུལ་བའི་ལྷ་དམག་ལ་གསོལ་ལོ། བཀའ་སྡོད་སྣང་སྲིད་དྲེགས་
པ་ལ་གསོལ་ལོ། སྣང་སྲིད་དགྲ་བླ་ཝེར་མ་ལ་གསོལ་ལོ། མདོར་ན་སེང་ཆེན་
དགྲ་འདུལ་རྒྱལ་བོའི་དཀྱིལ་འཁོར་དུ་ཡེ་ཤེས་དང་ལས་དང་འཇིག་རྟེན་གྱི་ཚུལ་
འཛིན་པའི་ཆོས་སྐྱོང་དགྲ་བླ་ཝེར་མའི་དམག་དཔུང་མ་ལུས་ཤིང་ལུས་པ་མེད་
པ་ཐམས་ཅད་ལ་དངོས་བཤམས་ཡིད་སྤྲུལ་གྱི་མཆོད་སྤྲིན་རྒྱ་ཆེན་པོ་འདིས་
མཆོད་དོ། མངའ་གསོལ་ལོ། གཟེངས་བསྟོད་དོ། ཐུགས་དམ་བསྐང་ངོ་།
7D
698



དཔའ་སྐྱེམས་ འབུལ་ ལོ། ཉམས་ པ་ བཤགས་ སོ། དགྱེས་ པ་ བསྐྱེད་ ངོ་།
ཐུགས་དམ་བསྐུལ་ ལོ། ཀྱེ། ཡེ་ ཤེས་ ཀྱི་ ཆོས་ སྐྱོང་། ལས་ཀྱི་མཐུ་ ལྡན།
འཇིག་རྟེན་གྱི་མངའ་བདག་དམ་པ་ཁྱེད་རྣམས་ཀྱིས་མཁྱེན་པས་དགོངས།
བརྩེ་བས་གཟིགས་ལ་མཐུ་སྟོབས་ནུས་པ་ཆེན་པོས་བདག་ཅག་འཁོར་དང་
བཅས་པ་ལ་དུས་འདི་ནས་བྱང་ཆུབ་སྙིང་པོའི་བར་དུ་སྲུང་སྐྱོབ་ཀྱི་ཕྲིན་ལས་
གཡེལ་བ་མེད་པར་འདོད་པའི་དོན་མ་ལུས་པ་གེགས་མེད་ཡིད་བཞིན་དུ་སྒྲུབས་
ཤིགབསྭོ་བསྭོ། སྣང་སྲིད་དགྲ་བླ་ཝེར་མའི་སྤྲིན་འཁྲིགས་པ། ། དགྱེས་པའི་
གད་རྒྱངས་འབྲུག་ལྟར་དགོད་པའི་དབུས། ། ཉི་མ་བཅུ་གཉིས་དག་གི་གཟི་
བརྗིད་ཅན། །གེ་སར་ནོར་བུ་དགྲ་འདུལ་ཡེ་ཤེས་སྐུ། །བསྐལ་བའི་རླུང་ཆེན་
བདུན་གྱི་ཤུགས་ལྡན་པའི། །རྫུ་འཕྲུལ་རྡོ་རྗེའི་རྐྱང་རྒོད་ཕེར་པོ་ཆིབས། །སྣ་
ཚོགས་དགྲ་བླའི་སྐུ་ཆས་འོད་དུ་འབར། ། མི་ཤིག་རྡོ་རྗེ་སྐུ་ཡི་དབང་རྫོང་བ།
དགྲ་བླ་ཝེར་མའི་དམག་དཔུང་འཕྲོ་ཞིང་འདུ། ། དྲན་པ་ཙམ་གྱིས་དགེ་མཚན
རླུང་ཤུགས་སྤེལ། ། དད་དམ་འགྱུར་བ་མེད་པའི་ཡིད་ཀྱིས་ནི། ། སྣ་ཚོགས་
དམ་རྫས་མཆོད་པའི་སྤྲིན་ཕུང་གིས། གསོལ་ལོ་མཆོད་དོ་ཐུགས་དམ་བསྐང་
གྱུར་ཅིག ། མངའ་ གསོལ་ གཟེངས་ བསྟོད་ བདུད་ རྩིའི་ དཔའ་ སྐྱེམས་
འབུལ། །སྣང་སྟོང་རྡོ་རྗེའི་ཐུགས་ཀྱི་ངང་ཉིད་ནས། །འདུ་འབྲལ་མེད་པར་
མོས་ལྡན་བདག་ལ་གཟིགས། ། རིགས་གསུམ་པདྨའི་སྒྱུ་འཕྲུལ་དྲེགས་པའི་
རྗེ། །སེང་ཆེན་དགྲ་བླ་དཔའ་བོ་འཁོར་བཅས་ཀྱིས། །རྣལ་འབྱོར་བདག་གི་
ལུས་ངག་ཡིད་གསུམ་ལ། །བྱིན་རློབས་མཐུ་སྟོབས་ནུས་པ་མེ་ལྟར་སྦྱོར། །
སྙན་པའི་དར་ཆེན་སྲིད་པ་གསུམ་ན་མཐོ། ། གྲགས་པའི་འབྲུག་ཆེན་འཇིག་
རྟེན་གསུམ་ན་ཁྱབ། །ཕ་རོལ་མི་མཐུན་ཕྱོགས་ཀུན་ཟིལ་གྱིས་ནོན། ། ཕྱོགས་
699



ལས་རྣམ་པར་རྒྱལ་བའི་ཕྲིན་ལས་མཛོད། །དེ་ལྟར་དགྲ་བླ་ཝེར་མ་དགྱེས་པ་
ཡི། །འབྲུག་སྒྲ་གང་དུ་སྒྲོགས་པའི་ཕྱོགས་དེར་ནི། ། ཕུན་ཚོགས་བདེ་སྐྱིད་
སྙན་པའི་ཆར་ཆེན་འབེབས། །སྐལ་བཟང་དུས་ཀྱི་དགེ་མཚན་ཉེ་བར་སྡུད། །
གང་ལ་དམིགས་ནས་ཆོ་ག་འདི་ལྟ་བུས། ། དགྲ་བླ་དཔའ་བོར་རྩེ་གཅིག་ལས་
བཅོལ་ན། །འདོད་དོན་ཡིད་བཞིན་འགྲུབ་པའི་དགའ་སྟོན་གྱི། །རྒྱལ་མཚན་
ཆེན་པོ་ནུབ་པ་མེད་པར་བསྒྲེང་། །ས་མ་ཡ། གསོལ་མཆོད་འདི་ནི་ཝེར་མ་
བསེ་རུ་འོད་ལྡན་དཀར་པོའི་ཡིད་ལ་ཤར་བ་ལྟར་རབ་ཚེས་དབང་ཕྱུག་མྱོས་
ལྡན་རྣམ་གནོན་གསུམ་གར་ཅི་རིགས་རེ་བྲིས་ཤིང་། ལྕགས་འབྲུག་ས་ག་ཟླ་
བའི་ཚེས་ལ་ཡོངས་སུ་རྫོགས་པར་གྲུབ་པ་འདིས་རྒྱལ་བསྟན་རིན་པོ་ཆེའི་དབུ་
འཕང་སྲིད་རྩེར་བསྟོད་པའི་རྟེན་འབྲེལ་མཆོག་ཏུ་གྱུར་ཅིག ། ། ། །
( འཇུ་མི་ཕམ་གྱི་གསུང་འབུམ་ལས་ན་དུམ་པའི་ཤོག་གྲངས་366 -
375)
ལ༄༅། །གེ་སར་རྡོ་རྗེ་ཚེའི་རྒྱལ་པོའི་གཞུང་དང་མན་ངག་གི་སྐོར་
བདུད་རྩིའི་བུམ་བཟང་བཞུགས།
འཇུ་མི་ཕམ།
ཉམས་སྣང་སྐྱེས་བུ་གེ་སར་རྡོ་རྗེ་ཚེ་རྒྱལ་གྱི་ཆོས་སྐོར་ལས༔ སྲོག་
གཏད་སྒྲུབ་ཐབས་སྲོག་འཁོར་བཅའ་བའི་ཨུ་པ་དེ་ཤ ལྷ་རིགས་ཆེན་པོའི་
གཟིགས་སྣང་ཟེར༔ བླ་མ་དབང་ཆེན་ཧེ་རུ་ཀ་ལ་འདུད༔ བདག་འདྲ་ཟོབ་
ཧྲུལ་ཕྲིན་ལས་རོལ་བ་རྩལ༔ ས་འབྲུག་སྤྲེལ་ཟླའི་ཚེས་བཅུའི་ཐོ་རེངས་ཆར༔
ཉམས་རྨིས་རྨི་ལམ་ཤས་ཆེའི་འཆར་སྒོ་ལ༔ ངེད་རང་ཁྲ་འབྲུག་གཙང་ཁང་
དབུས་མར་སླེབ༔ གསང་བདག་བླ་མ་བཞད་པའི་རྡོ་རྗེ་དང་༔ མཇལ་བ་དེ་
700



འཚམས་རང་གི་མདུན་ཐད་དུ༔ རྨུ་ཐག་ཡིན་རྒྱུའི་སྤྲིན་དཀར་ཟུག་པའི་
སྣེར༔ སྐྱེས་བུ་གེ་སར་རྡོ་རྗེ་ཚེ་ཡི་རྒྱལ༔ སྐྱབས་མགོན་བཞད་རྗེའི་གཟིགས་
སྣང་གེ་སར་དང་༔ མངོན་རྟོགས་བྱིང་མཚུངས་ཕྱག་ན་མདའ་གཞུ་བསྣམས༔
གཡས་སུ་དམ་ཅན་སྐྱེས་བུ་རྡོ་རྗེ་ལེགས༔ ཁྱེའུ་དར་དཀར་གོས་ཅན་ཤྭ་རྡེལ་
ཐོགས༔ གཡོན་དུ་སྨན་བཙུན་རྡོ་རྗེ་གཡུ་སྒྲོན་མ༔ མདུན་དུ་དམག་དཔོན་
མིག་དམར་ཆེན་པོ་ནི༔ འཕྲུལ་ཞགས་འདོམ་གཞལ་གཞན་ཡང་མ་སངས་
སྤུན༔ ལྷ་ཕྲུག་སྨན་མོ་མང་པོའི་འཁོར་དང་བཅས༔ མངོན་སུམ་མཇལ་རྗེས་
རིག་འཛིན་བཞད་པ་རྗེ༔ ཨོ་རྒྱན་པད་འབྱུང་སྐུ་རུ་གནས་གྱུར་ཏེ༔ རྡོ་རྗེ་
གསུང་གི་གསང་བ་འདི་ལྟར་ཐོས༔ ཨེ་མ་དབང་ཆེན་པདྨ་གསུང་གི་ལྷ་ལ་
འདུད༔ བདག་འདྲར་རང་བྱུང་པདྨ་ཐོད་ཕྲེང་གི༔ བོད་ཀྱི་ལྷ་སྲིན་སྡེ་བརྒྱད་
བྲན་དུ་བཀོལ༔ འཇིག་རྟེན་མཆོད་བསྟོད་དཀྱིལ་འཁོར་ཆེན་པོར་བཅུག
ཁྱད་པར་སྐུ་ལྷ་གེར་མཛོ་གཉན་པོ་སོགས༔ མཚན་དང་རྣམ་འགྱུར་མ་ངེས་
ཅིར་སྟོན་པ༔ གེ་སར་སྐྱེས་བུ་རྡོ་རྗེ་ཚེ་ཡི་རྒྱལ༔ འདི་ཡི་ངོ་བོ་འཕགས་མཆོག་
ཐུགས་རྗེའི་གཏེར༔ ཁྲོ་ལ་ཁྲོ་བོས་འདུལ་ཕྱིར་རྟ་མཆོག་དཔལ༔ ཁྱད་པར་
མ་འོངས་ཉི་ཤུའི་མཐར་ཐུག་སྐབས༔ དྲེགས་པའི་ཚུལ་སྟོན་གེ་སར་སྐྱེས་བུ་
ཞེས༔ ཕྱི་རུ་དཔའ་ཞིང་རྩལ་མྱུར་དགྲ་བླའི་རྒྱལ༔ ནང་དུ་སྙིང་ཉེ་བཀྲ་ཤིས་
འཁུ་ལྡོག་ཆུང་༔ ཁྱད་པར་དམ་སྲི་གདོན་འདྲེ་འདུལ་བའི་གཉེན དེང་སང་
དུས་སུ་བབ་པའི་ལྷག་ལྷ་སྟེ༔ འདི་ཡི་སྒྲུབ་སྐོར་ལས་ཕྲན་དང་བཅས་པ༔
གནམ་སྨན་སྤྲུལ་གཟུགས་རིན་ཆེན་མིང་ཅན་དང་༔ རྟེན་འབྲེལ་གསང་རྐྱེན་
འགྲིགས་ཚེ་ རིམ་ ཤར་རོ༔ ཞེས་སོགས་བཀའ་ཡི་བསྔགས་བརྗོད་དབུགས་
དབྱུང་མཐར༔ ཧཱུྃ་ཧཱུྃ་ཧཱུྃ་ཞེས་དྲག་པོའི་སྔགས་སྒྲ་ཡིས༔ བདག་ལུས་དབང་
701



ཆེན་རྟ་མཆོག་དཔལ་གཅིག་གྱུར༔ བྱིན་རླབས་དགོངས་པ་གཏད་པས་མཁའ་
དབྱིངས་ནས༔ རྟ་མཆོག་སྐུ་དང་ཡིག་འབྲུ་ཕྱག་མཚན་སོགས༔ ཆར་བཞིན་
བབས་མཐར་སྐྱེས་བུ་ཆེན་པོ་དེ༔ བདག་གི་གྲོགས་སུ་གཏད་ཅིང་དམ་ཆུ་
བསྲེ༔ དེ་རྗེས་འཁྲུལ་སྣང་རྨི་ལམ་དཀྱུས་སུ་ཞུགས༔ སྐྱེས་མཆོག་ཌཀྐི་རིན་
ཆེན་མིང་ཅན་ གྱིས༔ གསང་རྐྱེན་དངོས་སུ་མ་འགྲིགས་ཟག་རྫས་ཙམ༔
སོན་པས་ཕྱི་ལྟར་གསོལ་ཀ་ལ་བརྟེན་པའི༔ བྱང་བུ་ལྷ་བསང་བསང་མདོས་
དང་བཅས་པ༔ རིག་དབྱིངས་སྒྲོམ་བུ་ཕྱེས་ཏེ་ཤོག་སྦྱར་བབ༔ ས་མ་ཡ༔
གུ་ཧྱ༔ རྒྱ་རྒྱ་རྒྱ༔ སྐྱེས་བུ་གེ་སར་དགྲ་བླའི་རྒྱལ༔ སྲོག་དབང་སྦྱིན་པའི་
རིམ་པ་ལ༔ དབེན་པའི་གནས་སུ་དལ་བཤམ་དབུས༔ གོང་ནོན་ཡི་དམ་
སྒྲུབ་གཏོར་དང༔ མདུན་དུ་སྐྱེས་བུ་གཏོར་མཆོད་སོགས༔ དགོས་པའི་ཡོ་
བྱད་ཚོགས་པར་བྱ༔ གཏོར་མ་སྐྱེས་སུ་གཙོ་འཁོར་གསལ༔ གསོལ་མཆོད་
བསྐང་ཞིང་འབོད་སྔགས་བཟླ༔ སློབ་བུ་ལྷར་བསྐྱེད་བྱིན་དབང་ལ༔ གོང་
ནོན་སྒྲུབ་གཏོར་སློབ་མ་ཡི༔ སྤྱི་བོར་བསྐུར་ལ་འདི་སྐད་བརྗོད༔ ཧྲིདབང་
ཆེན་རྔམས་པ་དྲེགས་པའི་ལྷ༔ དྲེགས་པ་ཟིལ་གནོན་ཆེན་པོ་ཡི༔ སྐུ་ཡི་
དབང་བསྐུར་ བྱིན་ བརླབས་ པས༔ བུ་ ཁྱོད་ ལྷ་ དང༌ སྐལ་ མཉམ་ ཤོག༔
ཧིཔདྨ་ཏཀྲྀཏསྱ་གྲེ་ཝ་ཨོ༔ དེ་བཞིན་མགྲིན་པ་སྙིང་གར་བསྐུར༔ དྲེགས་
པའི་སྲོག་དབང་དངོས་ལ་ནི༔ སྐྱེས་བུ་སྤྱན་དྲངས་མཆོད་དེ་སླར༔ གཏོར་
མ་ལྷར་གསལ་ལག་ཏུ་གཏད༔ ཧཱུྃ༔ སྐྱེས་བུ་ཆེན་པོ་དགྲ་བླའི་རྒྱལ༔ སྐུ་རྗེ་
གེ་སར་གཙོ་འཁོར་དཔུང་༔ པད་འབྱུང་རྟ་མཆོག་ཧེ་རུ་ཀའི༔ བཀའ་དང་
དམ་ལས་མ་འདའ་བར༔ སློབ་མ་འདི་ལ་འགོ་བར་མཛོད༔ དམ་ལྡན་མོས་
པའི་བུ་འདི་ཉིད༔ སྐྱེས་བུ་ཁྱེད་ལ་གཉེར་དུ་གཏད༔ ལུས་དང་གྲིབ་བཞིན་
702



རྟག་འགྲོགས་ནས༔ བྱང་ཆུབ་བར་དུ་སྲུང་སྐྱོབ་མཛོད༔ ཞེས་བརྗོད་གཏོར་
མ་ལག་ཏུ་གཏད༔ དེ་རྗེས་དམ་བསྲེ་ཐུན་མིན་པ༔ སྲོག་སྔགས་བྱིན་ཅིང་བླ་
རྡོ་གཏད༔ ཧཱུྃ༔དཔལ་ལྡན་ལྷ་ཡི་ལྷ་མཆོག་ཆེ༔ སྐྱེས་བུ་ཆེན་པོ་གཙོ་འཁོར་
དཔུང་༔ སྲོག་གཏད་འཛིན་པའི་འཁོར་ལོ་ནི༔ སྲོག་ཡིག་བླ་རྡོ་འོད་འཕྲོ་བ༔
ཁྱེད་ལ་གཏད་དོ་རྟེན་དུ་ཟུངས༔ བསྙེན་པའི་སྒྲུབ་པ་ཡུན་དུ་བསྲང༔ གསོལ་
ཞིང་མཆོད་བསྟོད་རྒྱུན་མ་བཅད༔ དམ་ཚིག་མཐའ་དག་མ་ཉམས་གཅེས༔
ས་མ་ཡ་བཛྲ་རཀྟན་ཏུ༔ ཨོ་ཏྲི་ཞིམ་ཁྱུ་མི་མུ་ཏྲ་འབའ་ར་ཧཱུཾ་ ཨ་ལ་ལི་ལ་མོ་
གཏུང་བ་ཁྱི་མ་ཧོ་ཡེ་ སིདྡྷིཧཱུྃཀྲ ར་ཊཱི༔ བཛྲ་ས་མ་ཡ་ཛ་ཛ༔ ཛ་ཧཱུཾ་བཾ་
ཧོ༔ ཕྱག་མཚན་ལྕགས་རྒོད་མདའ་ གཞུ་ དང༔ ནོར་བུ་འབར་བ་ ལག་ ཏུ་
གཏད༔ ཧཱུྃ༔དགྲ་བགེགས་ དམ་སྲི་ གདོན་འདྲེ་ སོགས༔ མ་རུངས་ཚར་
གཅོད་མདའ་གཞུ་དང༔ འདོད་སྦྱིན་ནོར་བུ་འབར་བ་འདི༔ དཔའ་རྟགས་
མཚོན་མ་ཁྱོད་ལ་སྦྱིན༔ ཨོ་ཏྲི་ཞིམ་ཀླུ་མི་སོགས༔ སརྦས་མ་ཡཧཱུཛསླར་
ཡང་བཀའ་བསྒོ་དམ་བསྒྲགས་ཤིང༔ ཕྱི་ནང་གསང་བའི་རྟེན་མཆོག་དང༔
བསང་མདོས་སྐོང་ཕྲིན་འབད་པ་ཐོན༔ གོ་མཚོན་མི་བཤིག་ ཐབས་གཞོབ་
འཛེམ༔ རྣམ་ཐར་བསྒྲགས་སོགས་འདོར་ལེན་གྱི༔ དམ་ཚིག་སྲུང་ཞིང་སྒྲུབ་
ཕྲིན་བཅོལ༔ བླ་མ་ལྷ་ལ་སྲི་ཞུས་བསྙེན༔ མཎྜལ་གཏང་རག་རྒྱ་ཆེར་འབུལ
སྐྱེས་བུ་ཆེན་པོའི་སྲོག་གཏད་ཀྱི་ལེ་ཚན་ནོ༔ བླ་མ་ཁྲོ་རྒྱལ་ཧེ་རུ་ཀ་ལ་ཕྱག་
འཚལ་ལོ༔ སྐྱེས་བུ་གེ་སར་དགྲ་བླའི་རྒྱལ༔ སྒྲུབ་པའི་རིམ་པ་འདི་ལྟ་སྟེ
སྒྲུབ་པའི་དབང་ཐོབ་དམ་ལྡན་པས༔ བཀྲ་ཤིས་བྱིན་ཆགས་དབེན་པའི་
གནས༔ རི་མཐོ་ས་གཙང་མཁར་གྱི་རྩེར༔ ལ་སོགས་མ་ངེས་གནས་རྣམས་
སུ༔ སྟེགས་བུ་གྲུ་བཞི་ངོས་མཉམ་པར༔ དཀྱིལ་འཁོར་མུ་ཁྱུད་རིམ་གསུམ་
703



བསྐོར། རྡོ་ར་མེ་རི་སྣ་ལྔ་པ༔ དབུས་སུ་ཉི་སྟེང་ཨ༔ དཀར་མཚན༔ དེ་
སྟེང་སྒྲུབ་པའི་གཏོར་མ་ནི༔ སྲོག་འཁོར་དར་གདུགས་བརྒྱན་པ་གཟུགས
སྨན་རག་ཕྱི་ནང་མཆོད་པ་དང༔ ཁྱད་པར་དཀར་ཡོལ་ཡུ་རིང་ནང་ རྒྱ་ཇ་
གར་ཆང་དམ་པ་བཤམས༔ ཡི་དམ་རྟ་མཆོག་རོལ་པ་ཡི༔ གོང་ནོན་བཟླས་
པའི་མཇུག་ཏུ་ནི༔ སྐྱེས་བུའི་ སྒྲུབ་ཕྲིན་དལ་བརྟེན་ནས༔ བསྙེན་བཟླས་
ཐུན་དུ་བཅད་དེ་སྒྲུབ༔ དངོས་སུ་རིག་པ་ཤུགས་ཆེན་ཞིང༔ ལུས་ལ་སྐྱེ་བུན་
བདེ་དྲོད་འབར༔ གཞན་གྱི་གོ་མཚོན་སྟེར་ཚང་འབྱོར༔ རྨི་ལམ་ཞལ་སྟོན་སྐུ་
རྙེད་དང༔ རྟ་དཀར་གོ་བགོས་གཡུལ་ལས་རྒྱལ༔ ཐ་མ་སྤྲིན་དཀར་ལྡིང་བ་
སོགས༔ རབ་འབྲིང་ཐ་མའི་རྟགས་མཚན་ནོ༔ དེ་ལྟར་གེ་སར་སྐྱེས་བུ་
ཚེའི༔ སྒྲུབ་ཐབས་སྙིང་བོར་དྲིལ་བ་ཡང༔ སྐལ་ལྡན་སྐྱེས་བུའི་ཕག་ནོར་རོ༔
ས་མ་ཡ༔ ཁ་ཐམ༔ འཕགས་མཆོག་སྙིང་རྗེའི་གཏེར་ལ་འདུད༔ སྐྱེས་བུ་
གེ་སར་ཚེ་རྒྱལ་གྱི༔ གསང་བ་སོག་གི་འཁོར་ལོ་བསྟན༔ དར་ཤོག་གྲོ་ག་གང་
རུང་ལ༔ གསེར་མཚན་རྒྱ་སྣག་ལ་སོགས་པའི༔ འཁོར་ལོ་མུ་ཁྱུད་བཞི་རུ་
བསྐོར༔ ལྟེ་བར་ཨབཀོད་ཐ་མ་ལ༔ མུ་ཁྱུད་དང་པོར་སྐྱེས་བུ་ཚེའི༔ རྩ་
སྔགས་སྤེལ་ཚིག་རིམ་པརབྲི༔ མུ་ཁྱུད་གཉིས་པར་འཁོར་ལོ་བཞི༔ ཨ་མ་ཙ་
ཏྲི་དག་གིས་མཚན༔ གསུམ་པར་བླ་མ་ཡི་དམ་གྱི སྔགས་མགོ་དྲངས་རྗེས་
རྩ་གསུམ་ལྷའི༔ བཀའ་དང་དམ་ལས་མ་འདའ་བར༔ སྐྱེས་བུ་བསྟན་དང་
བསྟན་འཛིན་སྐྱོངས༔ བདག་གི་ཕྲིན་ལས་རྣམ་བཞི་མཛོད༔ ཞེས་དང་བཞི་
པར་དབྱངས་གསལ་བྱེད༔ དེ་མཇུག་སྐྱེས་བུ་གེ་སར་ཆེ༔ གཙོ་འཁོར་དཔུང་
བཅས་རྟེན་འདི་ལ༔ བརྟན་བཞུགས་བདག་གི་གྲོགས་མཛོད་བྲི༔ ལྷག་ཆད་
བྲིས་སུབ་མེད་པ་གཅེས༔ བྱིན་དམ་སྨན་ཕུད་དྲི་བཟང་བྱུག༔ ཤེལ་རྡོ་ཟུར་
704



བརྒྱད་ལྡན་པའི་ངོས༔ ཨ་བྲིས་ལྟེ་བར་བཀོད་པ་ལ༔ སྦྱང་ཁྲུས་བསྐྱེད་
བསྟིམ་སྒྲུབ་པའི་ ཐབས༔ སྤྱི་བཞིན་ལེགས་བགྱིས་མི་ལྤགས་གྲིལ༔ དར་
མཚོན་སྣ་ལྔས་བསྒྲིལ་བར་བྱ༔ གང་ཞིག་མོས་ལྡན་སུས་འཆང་བ༔ འདབ་
ཆགས་རྙི་ཡིས་བཟུང་བཞིན་འཁོར༔ པདྨ་བདག་དང་སྤྱན་རས་གཟིགས༔
ཞི་དྲག་ཐུགས་རྗེའི་སྒྱུ་འཕྲུལ་གར༔ གེ་སར་སྐྱེས་བུ་ཆེན་པོ་ཡི༔ སྒྲུབ་ཐབས་
སྙིང་གི་ཏི་ཀ་ལ༔ སྨན་བཙུན་རྡོ་རྗེ་ཟུ་ལེ་མ༔ མི་མོར་བརྟན་པ་རཏྣའི་མིང༔
རྟེན་འབྲེལ་སྟོབས་སུ་གྱུར་པ་དང༔ དམ་ལྡན་ཆོས་བདག་སློབ་བུ་ནི༔ ནོར་
བུ་པདྨའི་མིང་སྒྲ་ཡིས༔ བསྐུལ་བྱུང་དང་བསྟུན་སྐལ་ལྡན་གྱི༔ སྐྱེས་བུ་དམ་
ཚིག་ཅན་ལ་སྤེལ༔ ས་མ་ཡ༔ རྒྱ་རྒྱ་རྒྱ༔ ཞེས་གེ་སར་སྐྱེས་བུ་རྡོ་རྗེ་ཚེ་རྒྱལ་
གྱི་ཚེས་བཀའ་ཆ་ཤས་ཙམ་འདི་ཡང༔ དགེ་སློང་སྐལ་བཟང་ནོར་བུ་དང་།
སྟོད་ཕྱོགས་ཀྱི་བྱ་བྲལ་བ་སློབ་བུ་རབ་རྒྱས་དང་། བླ་མ་རྡོ་རྗེ་དཔལ་བཟང་ངམ་
སྨད་དབང་ཕྱུག་གིས་བསྐུལ་མ་མང་སྟབས་ཉམས་སྣང་གི་རྡོ་རྗེའི་ཚིག་རྐང་
འགྲིབ་ཉེ་ནས་ཌཱཀྐིའི་རེག་བྱ་དང་། བསང་ཁྲུས་སོགས་བརྟེན་པའི་མཐུ་ལས་
ཕྲན་བུའི་ལྷག་ཆད་ཚིག་ཟུར་ཉམས་པ་ལས་གཞན་རང་བློའི་དྲི་མ་སྤངས་ཏེ་
དུང་ཤོག་དཀར་པོར་ཕབ་པ་འདིས་ཀྱང་དམ་སྲི་གསར་སྐྱེས་གདོན་འདྲེ་འགོང་
བོ་ཚ་ངར་ཆོག་ཅིང་ཆོས་མཐུན་གྱི་བསམ་རྒུ་ཡིད་བཞིན་ཏུ་འགྲུབ་པའི་རྒྱུར་
གྱུར་ཅིག ། དགེའོ། ། ། །
༄༅། །གེ་སར་སྐྱེས་བུའི་གཡང་སྐྱེ་དྲུབ་ཚུལ་ངོ་མཚར་གཡང་མཛོད་
བཞུགས། །
འཇུ་མི་ཕམ།
གཡང་སྐྱེ་དྲུབ་ལུགས་མེ་སྤྲེལ་ཟླ་༥་ཚེས་ ༡༢ལ་འཕྲུལ་དྲན། ། ཐ་གྲུ་
705



མཉམ་པའི་གྲུ་བཞི་ལ། །བཞི་ལྟེབ་བྱས་པའི་གྲུ་བཞི་གཅིག ། ནུ་མ་བརྒྱད་
དེ་གྲུ་བཞི་གཅིག ། འོག་གི་ནུ་མ་མཆེ་བ་ཡིན། །གྲུ་བཞི་གཉིས་ནི་གཡང་
སྐྱེའི་ཁོག ། ནུ་བརྒྱད་བཞི་ལིང་གྲུ་བཞིར་ལྟེབ། དེ་ནས་གྲུབ་ལྟེབ་བྱས་ཏེ་
བཅད། དུམ་བུ་བརྒྱད་པོ་གྲུབ་ལྟེབ་པའི། ཆེ་ངོས་གྱེན་དུ་བསྟན་པ་ཡིས། །
ནུ་མ་བརྒྱད་བུ་བརྒྱད་པོ་གྱུར་ལྟེབ་པའི། ཆེ་ངོས་གྱེན་དུ་བསྟན་པ་ཡིས། །ནུ་
མ་བརྒྱད་འབྱུང་འོག་གི་ནི། །ནུ་ཆེན་ཚེ་ངོས་གྱེན་བསྟན་ནང་། །ཁ་ཡི་བར་དུ་
ཡས་མར་སྦྱར། །ཁ་ནི་གྲུ་བཞིའི་ཕྱེད་དེ་ཕྱེད་གཤག་བྱ། །དེ་ལྟར་བྱས་ན་ཅུང་
ཟད་ལྷག་པ་འབྱུང་། །ཡང་ན་ཕྱེད་དེའི་སྟེང་ན་སུམ་ཆ་བསྣན། །ནུ་མ་གཉིས་
དེ་འོག་ནུའི་དཀྱིལ་དྲངས་སྦྱར། །སྟེང་ཐུག་དམར་སེར་འཇའ་རིས་དང་། །
འོག་གསུམ་ལྗང་མཐིང་འཇའ་རིས་མཛེས། ། ཁ་བུག་ཚར་ལོས་བརྒྱན་པ་
ཡི། །ངོ་མཚར་གཡང་གི་མཛོད་དུ་གྲུབ། ། ལོགས་དྲུག་རིན་ཆེན་ཟུར་དྲུག་
ལ། །འབྱོར་དྲུག་རྒྱས་པའི་རྟེན་འབྲེལ་ཡོད། །རྩེ་གསུམ་ནོར་བུ་སུམ་ཚུགས་
ལ། །སྲིད་གསུམ་གཡང་འདུས་རྟེན་འབྲེལ་ཡོད། ། ཁ་ཁྱེར་དཔལ་བེའུ་ཟུར་
དྲུག་ལ། །དགོས་འདོད་འབྱུང་བའི་རྟེན་འབྲེལ་ཡོད། །ཐུར་དུ་སྦུབ་ན་བུམ་
བཟང་ནི། ། འབྲུ་ཡི་གདན་ལ་བཞག་པ་འདྲ། ། ཚེ་བསོད་མཛད་མེད་རྟེན་
འབྲེལ་ཡོད། ། ཡང་ ནམ་ སང༌ བུ་ ཐོག་ འདྲ། ། འོག་ གི་ ནུ་ མ་ གསུམ་ པོ་
མཆན། །རིགས་རྒྱུད་ཚེ་འཕེལ་རྟེན་འབྲེལ་ཡོད། །ཡང་ན་འདོད་འཇོའི་བ་ནུ་
འདྲ། བཟའ་བཏུང་དཀར་འཕེལ་རྟེན་འབྲེལ་ཡོད། །གྱེན་བསྟན་ནོར་བུ་
འབར་བ་འདྲ། །གཡང་འཕེལ་ནོར་གྲུབ་རྟེན་འབྲེལ་ཡོད། །ཡང་ན་འབྲས་ཀྱི་
སྟེ་མ་འདྲ། །བང་མཛོད་འབྲུ་འཕེལ་རྟེན་འབྲེལ་ཡོད། །ཡང་ན་དཔག་བསམ་
ཤིང་ཆེན་འདྲ། ། འཁོར་འབངས་ གཉེན་རྒྱས་རྟེན་འབྲེལ་ཡོད། །ཡང་ན་
706



གསེར་སྙིང་སྤྲིན་ཆེན་འདྲ། །སྙན་གྲགས་རྙེད་འཕེལ་རྟེན་འབྲེལ་ཡོད། །ཡང་
ན་རི་རྒྱལ་རི་སྐོར་འདྲ། །ཆོས་སྲིད་བསྟན་དང་རྟེན་འབྲེལ་ཡོད། །དེ་གསུམ་
ཕྱ་གཡང་དཔལ་གསུམ་གྱིས། །རྟེན་འབྲེལ་ཐམས་ཅད་འདི་ལ་ཚང། །རྟེན་
འབྲེལ་གཡང་གི་མཛོད་ཆེན་པོ། །འཆང་བ་ཙམ་གྱིས་གཡང་ཆགས་སོ། །ཁ་
ཅིག་ཕྱ་གཡང་འབབ་པ་ཡིན། ། ནུ་དགུ་ཕྱ་གཡང་འཁྱིལ་ས་ཡིན། །འདྲ་བ་
ཆོས་ཀྱི་འབྱུང་གནས་འདྲ། ། གདེངས་ཀ་ཆེ་བ་གྱེན་དུ་བསྟན། །ནམ་མཁའི་
མཐའ་མཉམ་ཕྱ་གཡང་འཁྱིལ། །རྩ་བ་ཕྲ་བ་ཐུར་དུ་ཟུག ། དཔག་བསམ་རྩ་
བ་བརྟན་ཞེས་བྱ། འདོད་དགུ་འབྱུང་ཞིང་དོན་དགུ་འགྲུབ། ། སྐྱེ་དགུ་བདེ་
ཞིང་བསམ་དགུ་འབྱོར། ལེགས་དགུ་ཚང་ཞིང་ཡོད་དགུ་འཕེལ། །གཡང་དགུ་
ཆགས་ཤིང་དཔལ་དགུ་བརྟན། ། བཀྲ་ཤིས་བདེ་ལེགས་ཕུན་ཚོགས་རྒྱས། །
ཞེས་སོ། །འདི་ཡང་མི་ཕམ་པས་སོ། །རས་ཁ་ལྔ་ཡིན་ན་ཁ་གང་ནུ་བརྒྱད། །
ནུ་ཆེན་ཁ་གང་ཁ་ལ་གསུམ་སྟེ་ལྔའོ། ། ། །
ཡ༄༅། །གེ་སར་སྐྱེས་བུའི་རླུང་རྟ་སྙན་པའི་བ་དན་བཞུགས།
འཇུ་མི་ཕམ།
རླུང་རྟ་སྙན་པའི་བ་དན་ནི། །རྒྱུ་བཟང་རས་དང་ཟ་འོག་ལ། །ཆེ་ཆུང་
ཅི་ཙམ་འཚམས་པ་ཡིས། ། དབུས་སུ་སེར་བོ་རྒྱ་མི་རིས༔ གེ་སར་རྒྱན་ཆས་
རྫོགས་པར་བྲི། ། ཕྲག་གཡས་ལྗང་གུ་ཁྱུང་ལྡིང་རིས། ། ཕྱག་གཡོན་སྔོན་པོ་
གཡུ་འབྲུག་རིས། །རྒྱབ་གྲྭར་དཀར་པོ་དུང་སེང་རིས། །མདུན་གྲྭར་དམར་པོ་
མཚལ་སྟག་རིས། ། སྤྱི་བོ་མདུན་འོག་རྒྱབ་ཕྱོགས་བཞིར། ། རིམ་པར་དཀར་
དམར་ལྗང་གུ་སྔོ། །དེ་ལ་བ་དན་རེ་རེ་བྲི། །མདོར་ན་གྲྭ་བཞིར་ལྷ་བཞི་དང་།
707



ཕྱོགས་བཞི་བ་དན་རེ་རེས་བརྒྱན། །བྲི་གཞི་དཀར་དམར་སྔོ་ལྗང་བཞི། །གྲུ་
བཞི་དྲས་ལ་ལེགས་པར་བཀོད། ། ཕྱི་རིམ་ནང་གི་གྲུ་བཞི་རེའི། ། བཞི་ཆའི་
སེར་པོའི་མུ་ཁྱུད་དང་། །ཕྱེད་ཆའི་ལྗང་ཀུའི་མུ་ཁྱུད་བཀོར། །མཐའ་མ་སྐུད་
པ་དམར་པོས་འཁྱུད། །སྟེང་ནས་མས་རིམ་དཀར་སེར་དམར། ། སྔོན་པོའི་
དར་ལྕེ་བཞི་བཏགས་ལ། །གྱེན་དུ་བཞི་ཆ་འཕྲང་ལིད་རྩེའི། །ཁྱོན་གཅིག་དང་
ནི་ཕྱེད་བཅས་སུ། །རླུང་བསྐྱེད་བསྔགས་བྲི་ལྗང་གུ་ཡི། །སྟེང་དུ་དུས་སང་
སིདྷིབྲི། །གཡས་སུ་ཧ་ཀྵ་མ་བྲི། །གཡོན་དུ་པདྨ་གསེར་རྡོར་དང་། །དུང་
དཀར་གཡས་སུ་འཁྱིལ་བ་བྲི། ། སྔོན་དུ་ཡེ་དྷར་འདོད་གསོལ་བྲི། །རྒྱབ་ཏུ་
དཀར་པོ་སྤྲུག་ཀྱང་རུང་། ། རྒྱལ་མཚན་དཀར་པོའི་རྩེ་མོ་རུ། །ནོར་བུ་འབར་
བའི་མདུང་ལ་སྒྲོན། ། ཆོས་དབྱིངས་བདེ་བའི་ཐིག་ལེ་ལས། །སེང་ཆེན་ཕྲིན་
ལས་ཐོགས་མེད་རྩལ། །ལྷུན་གྲུབ་རང་རྩལ་བཞེངས་པར་བསམ། །མཁའ་ལ་
ཕྱར་ཏེ་དེ་དག་ལ། །རླུང་རྟ་གཞན་ཡང་བཏགས་ལ་ནི། །རླུང་རྟ་བསྐྱེད་པའི་
ཆོ་ག་བྱ། །བ་དན་རང་གི་རྟེན་དུ་བཅིངས། །ནམ་དགོས་མཁའ་ལ་སྒྲོན་ཏེ་
བསང༔ རླུང་རྟ་བཞིན་ནི་རི་མཐོར་ཕྱུར། །ལས་རླུང་རྟེན་འབྲེལ་རབ་དར་
བའི༔ ཕུན་ཚོགས་གསང་བའི་ནོར་བུ་འདི༔ ཀུན་ལ་སྦྱིན་པར་ཕོངས་པས་
ནི༔ གཞུང་དུ་རླུང་རྟའི་ལྷ་གཟུགས་དང༔ དར་གྱི་བ་དན་ལྕེ་བཞི་བྱས༔
ཟུར་ཙམ་དག་ལས་སྨྲས་པ་མེད༔ འདི་ནི་སེང་ཆེན་ནོར་བུ་ཡི༔ ཡང་གསང་
རླུང་གི་ཏི་ལ་ཀ༔ གང་བསམ་བགྲོད་པ་རྡོ་རྗེའི་རྟས༔ སྐུ་གསུམ་རྒྱལ་བའི་
གླིང་དུ་ཁུར༔ ས་མ་ཡ༔ དྷ་ཐིམ༔ སླར་ཡང་རྟེན་འབྲེལ་རབ་ཏུ་དགེ་བའི་
ལྕགས་རྟ་ཟླ་ཚེས་ལ་ཤོག་གུར་ཕབ་པ་བཀྲ་ཤིས་བཀའ་རྒྱ་དམ༔ མངྒལཾ། །
( གོང་གསལ་བརྩམས་ཆོས་ནི་འཇུ་མི་ཕམ་གྱི་གསུང་འབུམ་ལས་ན་
708
0



དུམ་པའི་ཤོག་གྲངས378 -382ནས་བཏུས།)
།
JI
༄༅༅། ། འཛམ་ གླིང་ སེང་ ཆེན་ རྒྱལ་ པོའི་ཐུགས་ རྗེ་ བྱིན་ འབེབས་
བཞུགས།
འཇུ་མི་ཕམ།
ཧཱིརྩ་གསུམ་ཀུན་འདུས་པདྨ་ཐོད་ཕྲེང་གིས། ། ཐུགས་རྗེའི་སྐུ་སྤྲུལ་
འཛམ་གླིང་སེང་ཆེན་རྗེ། ། དགྲ་ལྷ་ཝེར་མ་དཔའ་རྟུལ་དང་སྨན་བཅས། །
མོས་གུས་གདུང་ཤུགས་དྲག་པོས་སྤྱན་འདྲེན་ན། །ཐུགས་རྗེ་རྩེར་དགོངས་ད་
ལྟ་འདིར་གཤེགས་ལ། །སྙིགས་མ་ལྔ་ལྡན་དུས་ཀྱི་ཐ་མ་འདིར། །ཁྱེད་ལས་རེ་
ས་སྐྱབས་གནས་གཞན་མེད་པར། །ཆོས་ལྡན་རིགས་ཀྱི་མྱུ་གུ་བསྲུང་པའི་
ཕྱིར། །མངོན་སུམ་བྱིན་རླབས་ཆེན་པོའི་བརྡ་རྟགས་བཅས། །སྐལ་ལྡན་འདི་
ལ་ཐུགས་རྗེས་བྱིན་གྱིས་རློབས། །ལུས་ལ་དགྲ་བླ་ཝེར་མའི་དཔའ་མཁར་
ཆོས། །སྒོ་གསུམ་རྡོ་རྗེ་གསུམ་དུ་བྱིན་རླབས་ནས། ། བློ་གྲོས་སྤོབས་པ་མཐུ་
སྟོབས་ནུས་པ་བསྐྱེད། ། ཁམས་གསུམ་སྲིད་གསུམ་དབང་དུ་འདུ་བ་ཡི། །
ཕྱོགས་ལས་རྣམ་པར་རྒྱལ་ བའི་ དངོས་གྲུབ་སྩོལ། ། སྔགས་བྱིན་ འབེབས་
བཅས་བྱའོ། ། ( འཇུ་ མི་ ཕམ་ གྱི་ གསུང་ འབུམ་ ལས་ ན་ དུམ་ པའི་ ཤོག་
གྲངས383ནས་བཏུས།)
༄༅། །ཧིའཛམ་གླིང་དུང་ཟླ་དཀར་པོ་འབུམ་པ་རྒྱ་ཚ་ཞལ་དཀར་
གྱི་ཕྲིན་ལས་རྡོ་རྗེའི་རླུང་ཤུགས་ཞེས་བྱ་བ་བཞུགས་སོ། ། འཇུ་མི་ཕམ།
ཧཱུྃ་ཧཱུྃ། །མཁའ་ཁྱབ་སྒྱུ་འཕྲུལ་དྲྭ་བའི་བདག་ཉིད་ནི། །གཉིས་མེད་ཡེ་
ཤེས་སྐུ་མཆོག་པདྨ་སྐྱེས། ། ཕྲིན་ལས་ཐོགས་མེད་དཔའ་བོའི་སྐུར་བཞེངས་
709



པ། །སྐྱེས་མཆོག་རིག་འཛིན་ནོར་བུ་དགྲ་འདུལ་རྗེ། ། སྙིང་དབུས་མི་ཤིག་
ཐིག་ལེར་ཞལ་བཀོད་པའི། །ཕྲིན་ལས་རང་སྣང་སྒྱུ་འཕྲུལ་དཔའ་བོའི་གར། །
འཛམ་གླིང་དུང་གི་ཟླ་བ་འབུམ་པའི་ཞབས། ། ཞལ་དཀར་དགྲ་འདུལ་རྒྱལ་པོ་
དབྱིངས་ནས་ བཞེངས། ། ཁྱེད་ ཐུགས་ ནམ་ མཁའ་ བཞིན་ དུ་ ཁྱབ་ བརྡལ་
ཡང་། ། མི་བཟད་ གདུགས་པ་ གཞོམས་པའི་ཕྲིན་ལས་ནི། ། སྲིད་ གསུམ་
འཇོམས་པ་བསྐལ་བའི་མེ་ལྟར་འཁྲུགས། །འཕོ་མེད་དབྱིངས་ཀྱི་དཔའ་བརྟན་
དགྲ་བླའི་རྒྱལ། ། མི་ལྡོག་གནམ་ལྕགས་ཐོག་གི་མདའ་ལྟ་བུ། ། དགྲ་སྙིང་
འབིགས་ལ་ཐོགས་མེད་ལས་ཀྱི་མཐུ། ། རྣོ་མྱུར་མི་བཟད་གཏུམ་པའི་ངང་ལ་
བཞུགས། །དངོས་གྲུབ་འདོད་རྒུའི་གཏེར་ཆེན་ཁྱོད་ལ་བསྟོད། ། ཚད་མེད་
སྙིང་རྗེས་ཞིབ་བཅོམ་ལྡན་འདས། །མི་བཟད་བདུད་དཔུང་ཚར་གཅོད་ཁྲོ་བོའི་
གར། །མཐར་བྱེད་གཤིན་རྗེའི་གཤེད་ཆེན་འབར་བའི་སྐུ། །ཁྱོད་ལ་མཆོད་དོ་
བསྟོད་དོ་ཕྲིན་ལས་མཛོད། ། མཚན་འཛིན་རྣམ་རྟོག་མཚན་མའི་ཆུ་རླབས་
རྣམས། ། རིག་དབྱིངས་སེང་ཆེན་རྒྱ་མཚོར་མ་ཐིམ་པར། །སྒྱུ་འཕྲུལ་རྣམ་
པར་རོལ་ པའི་ དཔའ་ བོ་ ཁྱོད། ། འབྲལ་ བ་ མེད་ པར་ རིག་ པའི་ དཔྱིད་ དུ་
བཞུགས། ། རིག་ ཁམས་སྤྲིན་གྱི་སྙིང་པོར་ དཔའ་བའི་ གཟེར། ། ངར་ཆེན་
གནམ་ལྕགས་འབར་བ་ཁྱེད་ གཡོས་པས། ། མི་ལྡོག་ ཕས་རྒོལ་འཇོམས་ལ་
ཐོགས་མེད་མདས། །དགྲ་སྙིང་རྔམས་པའི་ཟད་སུ་རོལ་བར་མཛོད། །གཞན་
ཕྱོགས་ནགས་ཚལ་སྐམ་པའི་ཚང་ཚིང་ལ། །མི་བཟད་འབར་བ་མཐར་བྱེད་
མེས་བཏབ་པས། །གཞན་སྟོབས་གྲོགས་སུ་འགྱུར་བ་ཝེར་མའི་རྒྱལ། །དགྱེས་
པའི་གད་རྒྱངས་འབྲུག་སྟོང་ལྟར་སྒྲོགས་མཛོད། །ལྷ་ཀླུ་མི་ཡི་ཆེ་རྒུའི་ཅོད་པན་
ལ། །གཅིག་ཏུ་དབང་བའི་གོམས་སྟབས་རོལ་བ་ཡི། །ཟླ་མེད་སྙན་པའི་བ་
710



དན་བཟུང་བྱས་ནས། །སྲིད་པ་གསུམ་པོ་བྲན་དུ་བཀོད་པར་མཛོད། །འདོད་
རྒུའི་ཕྱ་གཡང་དག་པའི་དངོས་ཚང་བ། ། མི་འདའ་སེང་ཆེན་རྡོ་རྗེའི་གཏེར་
བུམ་ལ། ། བཅུད་དུ་བསྐྱིལ་བ་ཕན་དང་བདེ་བའི་མཛོད། །མ་ལུས་ཡོངས་
རྫོགས་འདོད་པ་བཞིན་མཐོང་ཞིང་། །རྒྱལ་བ་ཀུན་དངོས་རྡོ་རྗེ་ཐོད་ཕྲེང་གི །
ཐུགས་ཀློང་རྗེ་བློན་འབྲལ་མེད་བྱང་ཆུབ་མཛོད། །ཅེས་པ་འདི་བློ་གྲོས་དྲི་མེད་
ཀྱི། ། རིག་ ཁམས་དྭངས་ པའི་ མཚོ་ ལ་ ཤར། ། དེ་འཕྲལ་ཆུ་མིག་ ལུད་ པ་
བཞིན། ། མ་བྲིས་དབང་མེད་ཤུགས་ཀྱིས་ཕྱུངས། །རྟེན་འབྲེལ་རྡོ་རྗེའི་རླུང་
ཤུགས་ཀྱིས། ། སྙིང་སྟོབས་དཔའ་བའི་བ་དན་གང་། ། བསྐྱོད་པའི་གཞན་
གྱིས་མི་བརྫི་བའི། །ཐེར་མ་མཆོག་ཏུ་འདི་ཟུངས་ཤིག ། བདེན་རྫུན་ལག་ཏུ་
ལོངས་དང་ཤེས། །རྨི་ལམ་དངོས་ཀྱི་སྣང་ཆ་ལ། །དཔའ་བོའི་སྒྱུ་གར་བདག་
ལ་འཆར། ། དེ་ལ་ཉ་མོ་རྒྱ་མཚོར་བཞིན། ། དགྲ་བླའི་སྐྱབས་སུ་ཚུད་པས་
ན། །ཚེ་འདིར་གནས་རྙེད་དགོས་པ་ལས། །གྲོལ་ནས་འདོད་རྒུའི་འབྲས་
མཐོང་ཞིང་། །རྣམ་གཉིས་དངོས་གྲུབ་མྱུར་དུ་འགྲུབ། ། ས་མ་ཡཱ༔ མངྒལཾ
མི་ཕམ་འཇམ་དབྱངས་དགྱེས་པའི་ཞལ་གསུངས་མའོ། །
(འཇུ་མི་ཕམ་གྱི་གསུང་འབུམ་ལས་ན་དུམ་པའི་ཤོག་གྲངས385 -
384)
༄༅། །སྒ་སྡེའི་གསོལ་བསྡུས་དགྲ་བགེགས་དཔུང་འཇོམས།
འཇུ་མི་ཕམ།
ཧཱུཾ་ཧཱུཾ་ཧཱུཾ། ། རིགས་གསུམ་པདྨའི་སྒྱུ་འཕྲུལ་སེང་ཆེན་རྗེའི། །སྐུ་བསྲུང་
ཕྱིར་དུ་མ་ཧཱ་ཀཱ་ལ་ནི། ། དཔའ་བོའི་སྐུར་བཞེངས་མཐུ་ སྟོབས་ནུས་པའི་
713/



བདག ། སྒ་བདེའི་ཆོས་སྐྱོང་ཆེན་པོ་བེར་ནག་ཅན། །སྨུག་ནག་ཁྲོ་ཚུལ་དྲག་
སྔགས་དམོད་པ་སྒྲོགས། ། ཞྭ་ནག་ཕོད་ཀ་ལ་སོགས་སྔགས་ཆས་གསོལ། །
ཕྱག་གཉིས་རྡོ་རྗེའི་སྒྱོགས་རྡོ་དགྲ་ལ་འཕེན། །དགྲ་བགེགས་དམ་སྲིའི་སྟེང་ན་
རྔམས་སྟབས་འགྱིངས། ། ནུས་མཐུ་ཆེ་བས་སྲིང་གསུམ་འཕུར་ནས་ཟ། །
སྟོབས་རྩལ་ཆེ་བས་རི་རབ་ཚོགས་པོར་འཕེན། །རྫུ་འཕྲུལ་ཆེ་བས་གནམ་ས་
སྟེང་འོག་བསྒྱུར། །མྱུར་མགྱོགས་ཆེ་བས་དགྲ་སྡེ་དྲན་པས་བརླག ། ཆོས་
སྐྱོང་དྲག་པ་བྲན་དུ་བཀོལ་ཞིང་འགྱེད། ། རིག་འཛིན་སྲུང་མ་བདུད་སྡེའི་
གཤེད་ཆེན་ པོར། ། དབྱིངས་ནས་ སྐུར་ བཞེངས་ འདིར་ གཤེགས་ གདན་
བཞུགས་དགོངས། །ཕྱི་ནང་གསང་བ་བདེ་ཆེན་མཆོད་སྤྲིན་གྱིས། ། གསོལ་ལོ་
མཆོད་དོ་མགོན་པོ་བེར་ནག་ཅན། ། དམིགས་པའི་དགྲ་དང་དམ་སྲི་རྒྱལ་
འགོང་ལ། ། གནམ་ལྕགས་རྡོ་རྗེ་འབར་བའི་སྒྱོགས་རྡོ་རྒྱོབས། ། ལུས་ངག་
ཡིད་ཀྱི་མཐུ་སྟོབས་ནུས་པ་ཆོམ། ། ཕྱེ་མར་བརླག་ནས་རྗེས་ཤུལ་མེད་པར་
མཛོད། །བྱད་ཕུར་དྲོད་གཏོང་གཏད་སེལ་ངག་མནན་དང་། །ནད་རིམས་
དལ་ཡམས་འབྱུང་བཞིའི་འཇིགས་པ་ཟློགདགྲ་སྣ་ཇག་སྣ་གྱོད་སྣ་དང་། །མི་ཁ་
སྨྲ་ངན་ ཚིག་ གི་ མཚོན་ཆ་ ཟློ། ། ཆོས་ སྐྱོང་ ཁྲོ་ བོའི་ ཚོགས་ རྗེ་ འཁོར་ དང་
བཅས། །བདག་གི་དྭངས་མའི་ཐིག་ལེར་རྟག་བཞུགས་ནས། །འཇིགས་མེད་
དཔའ་སྤོབས་མཐུ་སྟོབས་ནུས་རྩལ་བསྐྱེད། །ཆེ་བཙན་ཤུགས་ཀྱིས་ཀུན་ལ་
དབང་བསྒྱུར་ཞིང་། །ཕྱོགས་ལས་རྣམ་པར་རྒྱལ་བའི་ཕྲིན་ལས་མཛོད། ། ས་
ལུག་ཟླ་༦་ཚེས་༢༢ ལ་འཇམ་དཔལ་ནོར་བུས་གང་ཤར་བྲིས་པ་དགེ ། ། །
( འཇུ་མི་ཕམ་གྱི་ གསུང་འབུམ་ལས་ན་དུམ་པའི་ཤོག་གྲངས་386པ་ནས་
བཤུས།）
712



ལ༄༅། །གེ་ སར་ རྒྱལ་ པོའི་ གཡང་ འབོད་ ཕྲུ་ གཡང་ འགུགས་ པའི་
ལྕགས་ཀྱུ།
འཇུ་མི་ཕམ།
བཀྲ་ཤིས་ པྲ་ ཆ་ གཡང་ རྟེན་ དང༌། ། ཡིད་ འོང་ མཆོད་ པ་ རྒྱ་ཆེར་
བཤམས། །ལྷ་སྔགས་ཏིང་འཛིན་གཟི་བྱིན་བསྐྱེད། །མདའ་དར་གཡབ་ཅིང་
འདི་སྐད་བསྐལ། ཧཱུྃ། སྣང་སྟོང་རོལ་པ་ཆེན་པོ་ལས། །ཤར་ཕྱོགས་རྨ་གཡང་
ཆགས་པའི་ཡུལ། །བཀྲ་ཤིས་གངས་དཀར་རི་ཡི་སྤོ། །བདུད་རྩིའི་སྤྲིན་བཟང་
ཏ་ལ་ལ། །དབང་གི་གློག་དམར་ཁྱུགས་སེ་ཁྱུག ། སྙན་གྲགས་གཡུ་འབྲུག་འུ་
རུ་རུ། །བདེ་སྐྱིད་སྦྲང་ཆར་ཤ་ར་ར། ། ཕྲུ་གཡང་ན་བུན་ཐིབས་སེ་ཐིབ། །
འཇའ་ཟེར་མེ་ཏོག་ཐོ་ལོ་ལོ། །སྨན་སྤོས་དྲི་བཟང་དུངས་སེ་དུང་། །དེ་འདྲའི་
མཐོང་བ་ཀུན་སྨོན་གླིང་། །ངོ་མཚར་ནོར་བུའི་ཕོ་བྲང་ན། ། དཔའ་བོ་གླིང་གི་
རྒྱལ་བོ་ནི། །གཡང་འཕེལ་ཀུན་གྱི་གཡང་ཆེན་པོ། །བདེ་སྟོང་མཉམ་པའི་ཡེ་
ཤེས་ཐུགས། །རིགས་གསུམ་པདྨའི་སྒྱུ་འཕྲུལ་གར། །མ་སངས་གཡང་གི་ནོར་
བུ་བཞུགས། །འཁོར་ལོས་བསྒྱུར་བའི་རྒྱལ་པོའི་ཚུལ། ། ཞལ་མཛེས་བཀྲག་
སྣུམ་ཡ་ལ་ལ། ། གསེར་འཁོར་ནོར་བུས་བསམ་འཕེལ་འཛིན། ། དཔའ་རྟུལ་
དྭངས་སྨན་ཝེར་མ་དང་། །རྒྱབ་རྟེན་རྨ་རྒྱལ་སྤོམ་ར་ནི། །རྨ་རིགས་སུམ་བརྒྱ་
དྲུག་ཅུས་བསྐོར། །རྒྱལ་མཚན་བ་དན་ནམ་མཁར་ཕྱར། ། དཔའ་བོ་གླིང་གི་
སྐྱིད་བྲོ་ལ། ། ངོ་མཚར་ཕྱྭ་དང་གཡང་གི་དཔལ། ། དེ་རིང་དམ་ལྡན་རྣལ་
འབྱོར་པས། །མཆོད་པའི་ལས་ལ་སྤྱན་འདྲེན་ན། །ཐོགས་པ་མེད་པར་འདིར་
གཤེགས་ལ། །མཆོད་དོ་བསྟོད་དོ་ཐུགས་དམ་བསྐུལ། །བཀྲ་ཤིས་གཡང་གི་
བྱིན་ཆེན་ཕོབ། ། སྣོད་བཅུད་བདེ་དྲོད་གཟི་མདངས་སྦྱོར། ། ཆོས་སྐྱོང་དམ་
713



ཅན་དམ་ལ་གནས། ། དགྲ་བླ་ཝེར་མ་མཐུ་ཡང་ཆེ། ། གནོད་སྦྱིན་གཏེར་
བདག་ལས་ལ་དབང་། །དེ་རིང་བསྐུལ་ལོ་སྙིང་གི་ལྷ། ། ཐོགས་མེད་དབང་གི་
འོད་ཟེར་གྱིས། ། སྟེང་འོག་ཕྱོགས་མཚམས་གནས་པ་ཡི། ། བཀྲ་ཤིས་བདེ་
སྐྱིད་ཕྱ་དང་གཡང་། ། སྟོབས་འབྱོར་ནུས་པ་ཚེ་བཀྲག་མདངས། ། ཕྱོགས་
ལས་རྣམ་པར་རྒྱལ་བའི་གཡང་། ། ཟས་གོས་དཔལ་ཡོན་མ་ལུས་པ། །འོད་
ལྔའི་ཐིག་ལེའི་རྣམ་པ་རུ། འདིར་ཁུག་འདིར་སྡུས་འདིར་སྟེམས་ལ། །ཕྱ་ཆ་
གཡང་གི་རྫས་རྣམས་དང་། ། རྣལ་འབྱོར་ལུས་ངག་ཡིད་གསུམ་ལ། ། བྱང་
ཆུབ་བར་དུ་མི་འབྲལ་བར། །ནོར་བུ་བུམ་བཟང་དཔག་བསམ་ཤིང་། །གསེར་
གྱི་སྙིང་བོའི་སྤྲིན་བཞིན་དུ། །དགོས་འདོད་ཆར་བ་རྟག་ཏུ་ཐོབ། །འདོད་རྒུའི་
འབྱོར་པ་མཚོ་ལྟར་བསྐྱིལ། །སྟོབས་དཔལ་མཐུ་ནུས་གོང་དུ་འཕེལ། །རིགས་
ཁམས་རྩ་རླུང་ཉམས་པ་གསོས། ། བཀྲ་ཤིས་ཕྱ་གཡང་གཟི་བྱིན་སྤོར། ། རེ་
འབྲས་ད་ལྟ་ཉིད་དུ་སྨོན། །སྲིད་ཞིའི་དྭངས་བཅུད་དབང་གྱུར་ནས། །འདོད་
པ་ཆོས་ཀྱི་དབྱིངས་སུ་ནི། །མཐར་ཕྱིན་ཡེ་ཤེས་སྐུ་རུ་སྨིན། །མཁའ་ཁྱབ་འགྲོ་
ལ་ཕན་བདེའི་ཆར། ། རྟག་ཁྱབ་ལྷུན་གྲུབ་འབེབས་པར་མཛོད། ། ཨོ་ཧེ་ཧེ་
ཏིཥྛཏིཥྛ་བྷ་ནྡྷ་བྷནྡྷ་དྷ་ར་ཡ་དྷ་ར་ཡ་ནི་རུ་རྒྱུ་རུནྡྷ། ཨུཎྞ་མ་ཎི་ཡེ་སྭཱ་ཧཱ། ཨོ་ཁུ་ཡེ་
ཁུ་ཡེ་པ་ཁུ་ཡེ། ། ཁུ་ཡེ་ཁུ་ཡེ་གཡང་ཁུ་ཡེ། ། ཧུ་ཡེ་ཧུ་ཡེ་མཧཱ་ཤྲཱི་ཡེ་བི་ཛ་ཡ་
འདུ། །བདེ་སྐྱིད་དཔལ་འབྱོར་ཐམས་ཅད་པུཊྚི་ཀུ་རུ་ཡེ་སྭཱཧཱ། །ཞེས་བྱའོ། །
མཐའ་བཞིའི་རྒྱལ་ཁམས་བྲན་བསྒྱུར་བའི། ། སེང་ཆེན་ནོར་བུ་དགྲ་འདུལ་
ཉིད། ། རྟེན་འབྲེལ་ དུས་དང་སྨོན་ལམ་ གྱིས། ། ཕན་བྱེད་ ལྷ་ཡི་རྒྱལ་པོར་
གྱུར། །དེ་ཕྱིར་ཕུན་ཚོགས་དཔལ་ཀུན་དང་། ། ཕྱོགས་ལས་རྣམ་པར་རྒྱལ་
བའི་གཡང་། །སྔོན་བྱོན་མཁས་གྲུབ་དུ་མ་ཡི། ། ཐུགས་མཛོད་དཔལ་གྱི་བེའུ་
714



ནས། །འདི་ཡི་གཡང་སྒྲུབ་མ་ཎི་ཀ །གཞན་ལ་མི་སྣང་རྒྱས་བཏབ་ན། །རང་
བཞིན་འདོད་རྒུ་འཇོ་ཞེས་གྲགས། ། དེ་ལ་རྟེན་འབྲེལ་གསང་བའི་གནད། །
ཅུང་ཟད་བླ་མ་ཡི་དམ་གྱི། །བྱིན་རླབས་མཐུ་ཡིས་ཡིད་ཆེས་པས། །དེ་ཚེ་དགེ་
བའི་སེམས་ཀྱིས་བྲིས། །རབ་ཚེས་ཆུ་བྱ་ཟླ་༦ཚེས་༡༡ལ་རྫོང་གསར་བཀྲ་ཤིས་
ལྷ་རྩེར་མི་ཕམ་པས་བྲིས་པའོ། །མངྒ་ལཾ། ཀཱ་ཡ་ཨར་ཨ་སྨད། འདུ་སྨད་བྲི་
ཕན། མངྒ་ལཾ། ། ( འཇུ་མི་ཕམ་གྱི་གསུམ་འབུམ་ལས་ན་དུམ་པའི་ཤོག་
གྲངས་387 - 388ནས་བཤུས།)
༄༅། །གེ་ སར་ འཁོར་ བཅས་ གསོལ་མཆོད་ གང་ བསམ་ ལྷུན་གྲུབ་
བཞུགས་སོ། །
ཁྲ་དགེ་སློང་ཚུལ་ཁྲིམས་དར་རྒྱས།
ཨོ་ཨཱཿཧཱུྃ། འོ་ཁྱད་པར་དུ་ཨོ་རྒྱན་པདྨའི་ཕྲིན་ལས་ཀྱི་སྤྲུལ་བ། ཨ་སྤོ་
ལྡོང་གི་མཚུན་ལྷ། བོད་ཡུལ་ཡོངས་ཀྱི་དགྲ་ལྷ། འཛམ་གླིང་གེ་སར་རྒྱལ་པོ།
སེང་ཆེན་ནོར་བུ་དགྲ་འདུལ། ཡབ་ཨ་བོ་ཀེ་མཛོ། ཡུམ་ཀླུ་སྨན་མཛེས་ལྡན།
ཨ་ནེ་གནམ་སྨན་དཀར་མོ། ཕུ་བོ་འབུམ་པ་ཞལ་དཀར། ནུ་མོ་ཀླུ་ཕྲན་འོད་
ལྡན། སྲིང་མི་ཐ་ལེ་འོད་ཆུང་། མགོན་གཡང་དར་མ་བཅུ་གསུམ། ལྷ་རྟ་རྐྱང་
ཆུང་ཁ་དཀར། སྦ་ལྕག་བསམ་པའི་དོན་འགྲུབ། ཕུ་བོ་དུང་སྐྱོང་དཀར་པོ།
དགྲ་བླའི་མེ་སྟག་དམར་པོ། གླིང་གི་དཔའ་ཐེས་སུམ་ཅུ། ཡང་ཐེས་དམ་པའི་
མི་བདུན། གླིང་གི་ལྷའི་དམག་དགྲ་ལྷའི་དམག་ཚོགས་འཁོར་དང་བཅས་པ་
ཁྱེད་རྣམས་ལ་བདུད་རྩི་བསང་གི་མཆོད་པ་དམ་པ་འདི་འབུལ་ལོ། །གསོལ་
ལོ། །མཆོད་དོ། ། མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་
པའིཁྲ་དགེ་སློང་ཚུལ་ཁྲིམས་དར་རྒྱས་གྱི་གསུང་རྩོམགཅེས་བསྒྲིགས། ཤོག་
715



ངོས102 - 103ནས་བཤུས།
༄༅། །གླིང་གི་ཡུལ་དར་རུས་སོགས་ཀྱི་སྐོར།
གྱི་ལུང་བཀྲ་ཤིས་དང་ཐུགས་མཆོག་རྡོ་རྗེ།
ཨ་སྤོ་ལྡོང་ནི། སྔོན་སྤྲེའུ་བྱང་ཆུབ་སེམས་དཔའ་རང་ཉིད་ཀྱིས་མི་ཚན་
བཞིར་བཅད་པའི་ནང་གི་ལྡོང་ཞེས་པ་དེ་ལ་ཨ་སྤོ་ལྡོང་ཞེས་ཟེར་ལ། ཇི་སྐད་དུ།
ལྡོང་ཆེ་གཉན་ཅན་ཞེས་དབུ་འཕང་མཐོ། ཞེས་པ་དང། གནའ་སྒྲུང་ལས།
རི་རྩེ་མོ་གསུམ་དེ་ལྡོང་ལ་ཐོབ། ལྡོང་ཞྭ་མགོ་མཐོ་བ་དེ་ནས་བྱུང་། ཞེས་སྒྲུང་
འདི་དག་གི་དོན་ནི། དཔེ་ཐོབ་ཀྱི་གླུ་གཉིས་དང། དོན་ཐོབ་ཀྱི་དཔེ་ཏེ་བཞི།
རུས་ཆེན་བཞིར་ཡོད་པ་ལས། ལྡོང་འདི་ལ་དཔེ་ཐོབ་ཀྱི་གླུ་ཡིན་ཏེ། རི་རྩེ་མོ་
གསུམ་གྱི་དཔེ་ལྟར་དབུ་འཕང་མཐོ་བའི་དོན་ཡིན་ཞིང་། སྤྱིར་ལྡོང་འདིའི་མིང་
ལ་ཨ་སྤོ་ལྡོང་དང་ལྷ་ལྡོང་སོགས་ཟེར་ལ། འདི་ནི་ཕུ་བོ་ལྡོང་དང་ཡུམ་མཆོག་
འབྲི་སྣ་མ་ཞེས་བྱ་བ་ལས་བྱུང་བའི་རིགས་ཡིན་ལ། འདི་ལ་དཀར་བོ་ལྡོང་དང་།
ནག་པོ་ལྡོང་། ཁྲ་བོ་ལྡོང་དང་། སྨུག་པོ་ལྡོང་གི་རིགས་དང་བཞི་ཡོད་ལ།
རིགས་འདི་རྣམས་ལས་འཁྲུངས་པའི་སྤྲུལ་བའི་སྐྱེས་བུ་དཔའ་རྩལ་དགུ་ལྡན་
སྔོན་བྱོན་དག་ནི་འོག་ཏུ་མཚན་ལྷའི་གྲལ་དུ་བརྗོད་ལ་རིགས་འདི་དབུས་གཙང་
དང་བར་ཁམས་ཨ་མདོ་སོགས་སུ་སྔར་ནས་ལྡོང་རིགས་འདི་མང་བོ་ཡོད་ཅིང་།
གནའ་སྒྲུང་ལས། ལྡོང་ཞྭ་དམར་ཅན་དེ་བསྒྲིགས་ན་མཛེས། ཞེས་རིགས་
འདི་ལ་བོན་པོ་མང་དུ་བྱུང་བ་དང་། གྲལ་བསྒྲིགས་ན་མཛེས། ཞེས་རིགས་
འདི་ལ་བོན་པོ་མང་དུ་བྱུང་བ་དང། གྲལ་བསྒྲིགས་ཚེ་གཟི་བརྗིད་ཆེ་ཞིང་
མཛེས་པ་ཡིན་ལ། ཁྱད་པར་དུ་བར་ཁམས་ཀྱི་ཆ་འདི་ནི། ས་ཡི་ཆ་གླིང་གི་
716



ཡུལ་ཞེས་པ་ནི་སྣང་དྲུག་ལས་ཟལ་མོའི་སྒོང་དུ་གྲགས་པ་འདི་ལ་གླིང་ཁྲི་གོང་
འོག་བར་གསུམ། གླིང་ཁྲི་གོང་མའི་ས་ནི་ཁམས་སྟོད་འབྲི་ཀླུང་གི་ས་ཆ་རྣམས་
དང་། དེ་ལས་བྷེ་སྒོམ་གྱི་རྫ་རིའི་ཕུ་ན་རྫ་གཡའ་བྲག་དང་། གངས་བྲག་
གཡའ་བྱ་བའི་རི་ཁྲོད་ངོ་མཚར་ཅན་ཡོད་པ། མདའ་ན་མི་སྡེ་གོང་ཟི། མང་
འབྲུག་གཉིས་ཀྱི་དཔོན་ཆེན་གླིང་ས་ལྡིང་སེང་བློན་ཡིན་ལ། སེང་བློན་གྱི་བུ་ཆེ་
བ་རྒྱ་ཚ་ཞལ་དཀར་སོགས་ཡིན་པ་འོག་ནས་འཆད་ལ། གླིང་ཁྲི་བར་མའི་ས་ཆ་
ནི་ཤར་ཟླ་རོལ་གྱི་ས་ཆ་རྣམས་དང་། གླིང་ཁྲི་འོག་མའི་ས་ཆ་ནི་མདོ་ཁམས་
སྨར་རོལ་ཡིན་པར་བཤད་ལ། གླིང་ཁྲི་ཞེས་པ་ནི་མི་སྡེ་ཁྲི་ཚོ་རེའི་བདག་པོ་ཡིན་
ལ། ཁྲི་དམག་གསུམ་གྱི་དཔུང་གི་བདག་པོ་ཡིན་པས་དེ་ལྟར་གྲགས་སོ། །ཁ་
ཅིག་གླིང་ཁྲི་འོག་མ་ནི་ལྷ་ལྡོང་བེ་རིའི་ས་ཆ་དག་ཡིན་པར་འཆད་དོ། ། ལྡོང་
གླིང་བ་དེ་ལ་ཆེ་རྒྱུད་ང། འབྲིང་རྒྱུད་དང་། ཆུང་རྒྱུད་དང་གསུམ་ཡོད་པའི་ལོ་
རྒྱུས་ཐམས་ ཅད་ ནི་ གླིང་ གི་ སྒྲུང་ཡིག་ཁུངས་ དག་ རྣམས་ སུ་ གསལ་ ཞིང་།
འདིའི་ཆེ་རྒྱུད་ཀྱི་དཔོན་སྟག་རོང་གི་གཟིག་འཕན། འབྲིང་རྒྱུད་ཀྱི་དཔོན་པོ་
འབྲི་རོང་གི་སྟག་ལྷ། ཆུང་རྒྱུད་ཀྱི་དཔོན་པོ་བླ་རོང་ཨ་མྱེ་ཁྱ་རྒན་ཁྲོ་བོ་ཞེས་ཁྲོ་
བོ་འདི་ནི་བོན་པོའི་རིག་འཛིན་ཞིག་ཡིན་ལ། དེའི་སྟེང་དུ་བཙད་པོ་དབུ་
རིགས་ཀྱི་ས་སྟག་ནམ་མཁའ་གཟུངས་དང་། རླངས་སྟོན་པ་ཨར་མི་དབང་
ཕྱུག་བྱང་ཆུབ་ཀྱི་དྲུང་ནས་ཆོས་དང་། འཆི་མེད་ཚེ་ཡི་དབང་མཆོག་དང་
གདམ་པ་ཟབ་མོ་ཐོབ་པ་ཞིག་ཡིན་ཞིང་ཚེ་ཤིན་ཏུ་རིང་བའི་ཚད་ཞིག་ཡིན་པས་
ཁྲོ་རྒན་ཟེར་ཞིང། མིང་དངོས་ལ་ཁྲོ་བོ་སྐྱབས་ཞེས་ཟེར་བ་དེ་ཡིན། འདིའི་བུ་
ཆེ་བ་ཁྲོ་བོ་འཕན་ནི་ཁྲོ་ཐུང་ཡིན། འབྲིང་བ་སེང་བློན་དང་། ཆུང་བ་སྣང་ཆུང་
གཡུ་སྟག་ཡིན། སེང་བློན་གྱི་རྒྱ་བཟའི་བུ་རྒྱ་ཚ་ནི་གེ་ཁོད་རྒྱལ་དང་། འགག་
717



མོའི་བུ་གེ་ཁོད་སྐྱབས་ཡིན་ལ་འདི་ནི་ཆུང་ངུའི་དུས་ནས་ཕོ་རྩལ་སྣ་དགུ་དང་
ལྡན་པས་སེང་ཆེན་འདྲ་ཞེས་པས་སེང་ཆེན་དང་། གེ་སར་དང་། རྗེས་ནས་
ས་ཡི་ཆ་གླིང་གི་ཡུལ་འདི་ཐམས་ཅད་ཀྱི་བདག་པོ་རྒྱལ་པོར་གྱུར་པས་འཛམ་
གླིང་གི་རྒྱལ་པོ་ལྟར་ཡིན་ཞེས་འཛམ་གླིང་རྒྱལ་པོ་སེང་ཆེན་ཟེར་བར་གྲགས་པ་
དེའི་བཙུན་མོ་སྒ་སྐྱ་ལོའི་བུ་མོ་འབྲུག་མོ་ཡིན་པ་འདི་ཡང་སྤྲུལ་བའི་བུད་མེད་
ཡིན་ལ། གཙོ་བོ་གླིང་རྗེ་གེ་སར་འདི་དང་འཁོར་ཕུ་ནུ་དཔའ་ཐིལ་ཅན་སུམ་ཅུ་
སོགས་ཐམས་ཅད་དང་། བློན་པོ་ནི་གླིང་ཆུང་རྒྱུད་འདི་ཡི་ཚ་བོ་དང་ཞང་བོ་
གཉིས་ཀར་གྱུར་པའི་སྒ་དཔའ་ཐིལ་ཚ་ཞིང་འདན་མ་ཞང་ཁྲ་དང་། སྦྲ་དཔའ་
ཡང་ཐེལ་སྐྱེས་མཆོག་ཐར་བ་དང་། སྦྲ་སྐྱེས་མཆོག་སྦྲ་ཚ་ཤར་ཡག་དང༌། སྦྲ་
ཨ་བསེ་སྐྱེན་པོ་འཐེབ་དྲུག་རྣམས་བློན་ཆེན་ཡིན། དེ་རྣམས་ནི་དུས་སྐབས་
དེར་བོད་ཡུལ་གྱིས་སངས་རྒྱས་ཀྱི་བསྟན་པ་ལ་མི་དད་ཅིང་གནོད་པར་བྱེད་པའི་
ཧོར་གངས་རུ་རྒྱལ་པོ་འཁོར་དང་བཅས་པ་དང་། བྱང་ཕྱོགས་ཀྱི་སྲིན་པོ་
བདུད་མི་ཡི་རྫུས་ཞུགས་ཀྱི་རྫུ་འཕྲུལ་ཅན་བདུད་རྒྱལ་རྒན་པོ་ཕ་བུ་འཁོར་བཅས་
འདུལ་བའི་ཆེད་དུ་སངས་རྒྱས་ཀྱིས་སྤྲུལ་བའི་དཀར་ཕྱོགས་སྐྱོང་བའི་ལྷ་རྣམས་
ཀྱི་སྤྲུལ་བ་ཁོ་ན་ཡིན་ལ། ཁྱད་པར་དུ་གླིང་རྗེ་གེ་སར་ནི་རླངས་སྟོན་པ་ཨར་མི་
བྱང་ཆུབ་འདྲེ་བཀོལ་གྱི་དམ་པའི་ཆོས་ཀྱི་སློབ་མར་གྱུར་པ་གྲུབ་པའི་དབང་ཕྱུག་
ཆེན་པོ་ཡིན་ལ། བོན་གྱི་གྲུབ་ཐོབ་ཆེན་མོ་ཡང་ཡིན་པས་གནམ་སྔོན་རྒྱལ་མོ།
རྨ་རྒྱལ་སྦོམ་ར་དང་། ཨ་བོ་གེར་མཛོད་སོགས་ཡུལ་ལྷ་རྣམས་ཀྱིས་ཀྱང་སྡོང་
གྲོགས་མཛད་པ་ལ་སྐད་ཅིག་ཀྱང་གཡེལ་བ་མེད་ཟེར་རོ། །གླིང་ཁྲི་གོང་མའི་རྗེ་
དཔོན་གྱི་གདུང་རིགས་ནི་སྔོན་འབྲི་ཀླུང་ཉིན་ཕོ་བྲང་ཆེན་མོ་ལྕགས་རབ་བསམ་
འགྲུབ་རྩེར་གླིང་ཆེན་པོ་བདག་དྲུང་གི་བར་དུ་ཡོད་ལ། དེ་ནས་གདུང་རྒྱུད་
718



ཆད་པ་ཞབས་དྲུང་བ་རུ་བསོད་ནམས་བཟང་བོ་དེ་ཡི་ཐོབ་ཐང་ཐམས་ཅད་ཀྱི་
བདག་པོར་གྱུར་པ་དེའི་མི་རིགས་ནི་ད་ལྟའི་ཁམས་སྡེ་དགེའི་རྒྱལ་པོ་ཡིན་ནོ། །
ཡང་བར་ཁམས་སུ་གླིང་ས་སྐྱོང་བླ་མ་རིག་འཛིན་མགོན་པོ་ལྷུན་འགྲུབ་ཞེས་
གསང་སྔགས་རྙིང་མའི་བླ་མ་དམ་པ་ནི། ཀརྨ་ཆགས་མེད་རིན་པོ་ཆེའི་སྐུ་དུས་
སུ་བཞུགས་པ་དེ་སོགས་ཀྱི་གདུང་རིགས་ཡོད་ལ། གླིང་ཁྲི་བར་མའི་གདུང་
རིགས་ནི་འབྲི་ཀླུང་ཉིན་གྱི་གླིང་མཁར་རག་སྟག་ཕོ་བྲང་དུ་བཞུགས་པའི་རྗེས་
རིགས་རྣམས་ལས་དེང་སྐབས་སུ་གླིང་རྗེ་རིན་ཆེན་དང། གླིང་དཔོན་མགོན་
པོ་ཐར་སྐུ་མཆེད་ད་ལྟ་བཞུགས་པ་འདི་ལགས་སོ། ། གླིང་བར་བ་འདིའི་མི་
རིགས་ཤིག་ལ་པདྨ་ཚེ་བརྟན་ཟེར་བ་དེ་མགོ་ལོག་ཡུལ་དུ་འཁྱར་འོངས་ནས།
མགོ་ལོག་འབུམ་ཡག་ གི་ནང་འཁོར་ ཕྱག་མཛོད་པ་བྱས་ནས་བསྡད་པར།
རྗེས་ནས་ཁྱིམ་ཐབས་བཟུང་ནས་བུ་དང་འཁོར་མང་བ་དང་། ཁོ་རང་ཡང་
དཔའ་རྩལ་ཆེ་བ་ཞིག་ཡིན་པར། མགོ་ལོག་ཁག་གསུམ་གླིང་དང་བཞི། མ་
ཚད་རྗེ་དང་འདྲ་འདྲ་ཡིན། ཚད་ན་རྗེ་ཡི་ལྷག་པ་ཡིན། ཟེར་བ་དེ་བྱུང་ལ།
དེའི་མི་རྒྱུད་ནི་ད་ལྟའི་དབང་ཆེན་སྟོད་མའི་གླིང་འདི་རྣམས་ཡིན་པ་དང་།
ཡང་བར་སྐབས་གཤེད་དུ་གླིང་བར་པ་འདིའི་རྗེ་རིགས་ལྷ་དབང་ཟེར་བ་ཞིག་
བུད་དེ་འོངས་ནས་མགོ་ལོག་སྨར་རོལ་ཉིན་གྱི་སྨུག་ཆེན་ཨ་ཝི་ནང་དུ་བསྡད་
པར་དེའི་བུ་ཆེ་བ་ཚེ་དབང་དང། ཆུང་བ་མགོན་པོ་དབང་གཉིས་ཡིན། ཚེ་
དབང་སོག་པོས་བཙོན་དུ་བཟུང་ནས་ཁྱེར་བའི་རྗེས་ནང་ནས་སོག་མོ་ཞིག་ཁྲིད་
ནས། ཡར་སྨར་རོལ་ཨ་ཝི་ནང་དུ་སླེབས་པར་གླིང་སོག་པོ་ཚང་དང་། མགོན་
དབང་གི་མི་རྒྱུད་ལ་གླིང་ཟེར་བ་ཡིན་ཀྱང་། སྔ་མའི་མི་རྒྱུད་ལ་སོག་པོ་སྐལ་
བཟང་འབུམ་དེས་ཨ་སྐྱོང་གཟའ་སྐར་སྐྱིད་བསུས་ནས། དེ་ལ་བུ་བདུན་ཡོད་
719



པའི་མི་རྒྱུད་ལ་ཕོ་རྩལ་སྣ་དགུ་འཛོམས་པ་མང་དུ་ཡོད་པས་ད་ལྟའི་སོག་པོ་ཁ་
གསུམ་རྣམས་སོ། དེའི་བུ་ཆུང་བ་སོག་པོ་ཀླུ་ཁོ་ཞེས་མི་བློ་རྩལ་གྲུང་བོ་ཅན་དེ།
རྒྱ་ཡི་གམ་དུ་ཐེགས་ནས་ཁོ་ཡི་སྤུན་བླ་མ་པདྨ་འཕྲིན་ལས་ལ་མགོན་པོ་རང་
འཁོར་དུ་ཡོད་པ་དང་། གྲུབ་རྟགས་མངོན་སུམ་དུ་བསྟན་ནས་སྨུག་ཆེན་ཨ་ཏེ་
མགོ་མན་དང་། དྲེས་མགོ་ཡན་གྱི་ས་དང་མི་སྡེ་དབང་བའི་བཀའ་ཤོག་གནང་
ནས་ཡར་སྐྱེལ་མཛད་དོ། །བླ་མ་དེའི་དཔོན་རིགས་མང་དུ་ཡོད་པའི་གྲུབ་ཐོབ་
ཡང་འགའ་བྱུང་། དེ་ཡི་ཕྱི་མའི་མི་རྒྱུད་ལ་གླིང་བཀྲ་ཤིས་འབུམ་དང་། དེའི་བུ་
གླིང་བླ་མ་དྲི་མེད་དང་། རིག་འཛིན་ཞེས་དཔལ་ཡུལ་བླ་མ་པདྨ་ནོར་བུའི་
དངོས་སློབ་དེ་སོགས་བྱུང་ངོ། ད་དུང་ཡང་མི་རིགས་བཟང་བོ་ཡོད་ལ་འདི་
ཚང་གི་མི་རིགས་རྣམས་ལ་གླིང་གི་གདུང་རྒྱུད་བྱས་ཀྱང་ངོ་མི་ཚ་བའི་མི་འགའ་
ཞིག་འདི་རིགས་ལ་བྱུང་ངོ། །(མཚོ་སྔོན་མི་རིགས་དཔེ་སྐྲུན་ཁང་གིས་པར་
དུ་བསྐྲུན་པའི་《བོད་མིའུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ》གྱི་ཤོག་
ངོས86 -91ནས་བཤུས།)
༄༅། །གླིང་སྒྲུང་གི་བརྗོད་བྱའི་ནད་དོན་སྐོར།
དགེ་འདུན་ཆོས་འཕེལ།
ངོ་མཚར་ཅན་གྱི་གཏམ་རྒྱུད་ཆོས་ལྡན་གྱི་བྱུང་རབས་སུ་བྱས་པ་དག་གི་
ཁྲོད་ན་ཡང་ཨི་ར་ཡེལ་གྱི་རྒྱལ་པོ་སོ་ལོ་མོན་གྱིས་ཞལ་ལྕེ་བཅད་པའི་གཏམ་དང་།
མ་ཁ་དང་བ་ག ཏ་ཟིག་གི་ཀ་ཀློ་རྣམས་ཀྱི་གནའ་བོའི་གཏམ་རྒྱུད་མི་དང་ཡུལ་
གྱི་མིང་ཙམ་བརྗེས་ནས་ཧྲིལ་པོར་ཡོད་པ་ཟུར་ཙམ་བཀླགས་པས་ཀྱང་ཤེས་ནུས་
པ་ཡང་མང་དུ་ཡོད་པ་ཡིན། དཔེར་ན་གེ་སར་ཡང་གྲུ་གུའི་རྒྱལ་པོ་མི་ཉག་ལ་
720



གཡུལ་འགྱེད་མཁན་ཞིག་ཡོད་པ་དེའི་གཏམ་ཡིན་མདོག་ཁ་བས་ཙ་བ་ཙམ་
ཡོད་ཀྱང་མི་སྲིད་མོད། ཆེ་ཆེར་ཐལ་བས་མཛུབ་མོ་འཛུགས་ས་འདི་ཡིན་སྟོན་
རྒྱུ་མེད་པ་བཞིན་ནོ། །( བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་
པར་དུ་བསྐྲུན་པའི《དགེ་འདུན་ཆོས་འཕེལ་གྱི་གསུང་རྩོམ》དེབ་གཉིས་པའི་
ཤོག་ངོ96ནས་བཤུས།）
༄༅། །གླིང་སྒྲུང་གི་མཚོན་དོན་སྐོར། དགེ་འདུན་ཆོས་འཕེལ།
རང་རེའི་སྒྲུང་ཡིག་ཆེན་པོ་ལ་བལྟས་ནས་གེ་སར་འདི་འདྲ་ཞིག་ཡིན་ནོ་
ཞེས་ཐག་ཆོད་མི་ནུས་སུ་ཆུག་ཀྱང་། རྩོམ་པ་པོ་ཁམས་དང་། ཨ་མདོའི་འབྲོག་
པ་དེ་ཚོའི་སྐད་ལུགས་འདི་འདྲ་རེད། སྤྱོད་ལམ་དང་ བཟའ་བཏུང་འདི་
འདྲ་རེད། བསམ་བློ་འདི་འདྲ་རེད་སོགས་ལེགས་པར་གོ་ནུས་པ་ཡིན་ནོ། །
(བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་པར་དུ་བསྐྲུན་པའི《དགེ་
འདུན་ཆོས་འཕེལ་གྱི་གསུང་རྩོམ》དེབ་དང་པོའི་ཤོག་ངོས182ནས་བཤུས།)
༄༅། །གླིང་གེ་སར་ཞེས་པ་དོན་དམ་དུ་ཡོད་མེད་སྐོར།
དགེ་འདུན་ཆོས་འཕེལ།
གངས་ཀྱི་སེངྒེ་གར་ཡང་མ་མཆིས་ཤིང་། །
གེ་སར་རྒྱལ་པོ་གུད་དུ་མི་བཞུགས་མོད། །
སྒྲོ་བཏགས་སེམས་ལ་དངོས་སུ་སྣང་བ་འདི། །
སྙན་ཚིག་སྒྲ་ཡི་བརྗོད་བྱར་ཅིས་མི་རུང་། །
(བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་པར་དུ་བསྐྲུན་པའི་
721



《དགེ་འདུན་ཆོས་འཕེལ་གྱི་གསུང་རྩོམ་》དེབ་གཉིས་པའི་ཤོག་ངོས385ནས་
བཤུས། )
༄༅། །གླིང་རྗེ་གེ་སར་གྱིས་བཤེས་གཉེན་བསྟེན་པའི་སྐོར། །
ཚེ་ཏན་ཞབས་དྲུང་།
རྒྱལ་གར་གྱི་པཎྜི་ཏ་ནོར་བཟང་གྲགས་པས་ཙཱནྡྲ་བྱཱ་ཀ་ར་ཎའི་ཡན་ལག་
རབ་ཏུ་བྱེད་པ་སྨྲ་བའི་སྒོ་ཞེས་བྱ་བ་ཞིག་བརྩམས་པ་ལས། འདི་དང་དཔལ་
ལྡན་ནཱ་རོ་བ་གཉིས་ཀྱི་སློབ་མ་པཎྜི་ཏ་སྨྲི་ཏི་ཛྙཱ་ན་ཀཱི་རྟི་( དྲན་པ་ཡེ་ཤེས་གྲགས་
པ)བོད་དུ་ཕེབས་ནས་འབྲོམ་སྟོན་པ་དང་། གླིང་གེ་ སར་རྒྱལ་ པོའི་ སློབ་
དཔོན་མཛད། མཐར་ཁམས་ཀྱི་ཀློང་ཐང་དུ་ཡུན་རིང་བཞུགས་ཤིང་། བོད་
ཀྱི་སྐད་ཡིག་ལ་བྱང་བར་ལོབས་པ་ན། རྒྱ་གཞུང་དུ་མ་རང་འགྱུར་དུ་མཛད་
སྐབས་སྒྲ་དང་སུམ་རྟགས་གང་ལ་ཡང་མཁོ་ཆེ་བའི་དག་ཡིག་སྨྲ་སྒོ་མཚོན་ཆ་ལྟ་
བུ་ཞེས་བྱ་བ་བརྩམས་ནས་བོད་སྐད་ལྟར་རང་འགྱུར་དུ་མཛད། ཅེས་པ་ནི་
མཁས་པ་རྣམས་ལ་ཡོངས་སུ་གྲགས་པའི་གཏམ་མོ། །( ཀན་སུའུ་མི་རིགས་
དཔེ་སྐྲུན་ ཁང་ གིས་ པར་ དུ་ བསྐྲུན་ པའི《 ཐོན་ མིའི་ ཞལ་ ལུང》 གི་ ཤོག་
ངོས36པ་ནས་བཤུས། །）
༄༅། །གླིང་གེ་སར་འདས་ལོའི་སྐོར། ཚེ་ཏན་ཞབས་དྲུང་།
རབ་བྱུང་ གཉིས་པ། མེ་ཡོས། ས་སྐྱ་ ༣ ༢༢ ༡ཙནྡན་ ༢༡ ༡༤ཕུག་
༡༩༦༨ དགེ་༡༩༢༠ གནས་༡༦༣ ༡སྤྱི་ལོ་ ༡༠༨ ༧རླངས་བྱང་ཆུབ་འདྲེ་བཀོལ་
གྱི་ལུང་བསྟན་ལྟར་ན་ལོ་འདིར་གླིང་རྗེ་གེ་སར་འདས། (མཚོ་སྔོན་མི་རིགས་
722



དཔེ་སྐྲུན་ཁང་གིས་པར་དུ་བསྐྲུན་པའི་བསྟན་རྩིས་ཀུན་ལས་བཏུས་པ་བྱ་བའི་
ཤོག་ངོས་165ནས་དྲངས།)
༄༅། །གླིང་གེ་སར་བྱོན་པའི་དུས་དང་གནས་ཀྱི་སྐོར།
ཚེ་ཏན་ཞབས་དྲུང་།
ལྕགས་བྱི། (སྤྱི་ལོ་100ལ་སྒྲུང་དཔེ་ལྟར་ན) གླིང་གེ་སར་རྒྱལ་པོ་
འཁྲུངས། རླངས་ཀྱི་པོ་ཏི་བསེ་རུར། རླངས་འདྲེ་བཀོལ་གྱིས་གེ་སར་ལ་ཚེ་
ཚད་ལོ་བརྒྱད་ཅུ་རྩ་བརྒྱད་ཡིན་པར་ལུང་བསྟན། །
རིམ་ལྔ་གསལ་སྒྲོན་ལས། སྨྲ་ཏི་ནི་ནཱ་རོ་བ་དང་ཡེ་ཤེས་སྙིང་བོ་གཉིས་
ཀའི་སློབ་མ་ཡིན། ཞེས་དང༌། དེབ་སྔོན་དུ། འབྲོམ་སྟོན་པས་སྨྲ་ཏི་ལས་ལོ་
ཙཱ་བསླབས། ཞེས་དང་། བྲག་དགོན་པའི་ཆོས་འབྱུང་དུ། དྲུག་ཅུ་སྐོར་
འདིར་གླིང་རྗེ་གེ་སར་བྱོན། རླངས་འདྲེ་བཀོལ་དང་། སྨྲ་ ཏི་ལ་ཆོས་ཞུས།
ཞེས་གསུངས་པ་ལྟར་ན་དྲུག་ཅུ་སྐོར་འདིའི་དཀྱིལ་དུ་པཎྜི་ཏ་སྨྲི་ཏི་ཛྙཱ་ན་ཀིརྟི་རྒྱ་
གར་ནས་བོད་དུ་ཕེབས་ཏེ་བཞུགས་པའི་སྐབས་སོ། ། སི་ཏུའི་རང་རྣམ་དུ་
ཤར་ཟླའི་ ཕྱོགས་ཀྱི་ལྕི་མདའ་ནི་གླིང་རྗེ་གེ་སར་འཁྲུངས་གནས་ཡིན་ཟེར།
འདི་ཙམ་ན་འབྲོག་མི་དང་སྟག་ལོ་གཞོན་ནུ་བརྩོན་འགྲུས་གཉིས་རྒྱ་གར་དུ་
བྱོན། ( མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་བསྟན་
རྩིས་ཀུན་ལས་བཏུས་པ་བྱ་བའི་ཤོག་ངོས152ནས་བཤུས།)
༄༅༄༅། །འཛམ་གླིང་ཐོག་དཀོན་པའི་བབས་སྒྲུང་མཁས་ཅན་རྣམས་
ཀྱི་ངོ་མཚར་ཆེ་བའི་ཁྱད་ཆོས་ལ་དཔྱད་པ།
དུང་དཀར་བློ་བཟང་འཕྲིན་ལས།
723



ཀྲུང་ཧྭ་མི་རིགས་ཀྱི་རིག་གནས་ནོར་བུའི་བང་མཛོད་ནང་ནས་རྩ་ཆེའི་
རིན་ཐང་ལྡན་པའི་བོད་ཀྱི་རིག་གནས་ཀྱི་ཆ་ཤས་གལ་ཆེའི་གྲས་གེ་སར་སྒྲུང་ནི་
སྙན་ཚིག་དང་སྒྲུང་གཏམ་ཟུང་དུ་འབྲེལ་བའི་སྒྲུང་གཏམ་རིང་པོ་ཞིག་ཡིན་པའི་
ཐོག་ཚིག་སྦྱོར་གསོན་ཉམས་ལྡན་ཞིང། སྙན་འཇེབས་ཡིད་དབང་འཕྲོག་པའི་
གཏམ་རྒྱུད་དང་། གོ་སླ་ཞིང་དོན་གསལ་བའི་གཏམ་དཔེ། ཉམས་འགྱུར་
གསལ་པོར་མངོན་པའི་སྙན་ངགདུས་སྐབས་སོ་སོའི་སྤྱི་ཚོགས་ཀྱི་སྣང་ཚུལ་ལག་
མཐིལ་གྱི་དངོས་པོ་ལྟར་སྟོན་པའི་གཏམ་རྒྱུད་དང་གཏམ་དཔེ་བཅས་ཕུན་སུམ་
ཚོགས་པོ་ཡོད་པ་མ་ཟད། རྣམ་པ་འདྲ་མིན་སྣ་ཚོགས་ཀྱི་ཁྱད་ཆོས་དམིགས་
བསལ་ཅན་གྱི་སྒྲུང་མཁན་མཁས་པ་མང་པོ་སྔར་བྱུང་ཟིན་པ་དང་། ད་ལྟ་ཡང་
ཐོན་དང་ཐོན་བཞིན་པ་རེད། ལྷག་པར་དུ་གེ་སར་གྱི་སྒྲུང་མཁན་མཁས་པ་
རྣམས་ལ་འཛམ་གླིང་ཐོག་མཐོང་དཀོན་པའི་དམིགས་བསལ་གྱི་ཁྱད་ཆོས་མི་
འདྲ་བ་ཡོད་པ་དེར་ཚང་མས་དོ་སྣང་ཆེན་པོ་གནང་སྟེ། ཁྱད་ཆོས་དེ་དག་གི་
འབྱུང་རྐྱེན་དང་། ཐུན་མོང་དང་ཐུན་མོང་མ་ཡིན་པའི་ཆོས་ཉིད་ཁག་ལ་ཞིབ་
འཇུག་བརྟག་དཔྱད་གནང་འགོ་ཚུགས་ཏེ་རང་རང་གི་དགོངས་འཆར་ཆེད་
རྩོམ་ཐོག་སྤེལ་གནང་མཛད་པ་འགའ་ཞིག་ཀྱང་ཁོ་བོས་མཇལ་བྱུང་བ་དེས་རང་
ཉིད་ཀྱི་བློ་སྒོ་ཆེན་པོ་ཕྱེ་བར་ཕན་ཐོགས་ཧ་ཅང་ཆེན་པོ་བྱུང་བས་ཚང་མར་
ཐུགས་རྗེ་ཆེ་ཞུ་རྒྱུ་དང་ཆབས་ཅིག རང་ལ་ལྟ་ཚུལ་མི་འདྲ་བ་ཁ་ཤས་ཡོད་པ་
རྣམས་འདིར་ཕེབས་མཁས་དབང་རྣམ་པར་དཔྱད་གཞིའི་ཚུལ་དུ་ཞུ་རྒྱུ་ཡིན།
༡གེ་སར་སྒྲུང་མཁན་རྣམས་ཀྱི་ནང་ནས་བབས་སྒྲུང་གསུང་མཁན་
རྣམས་ཀྱི་ཁྱད་ཆོས་སྐོར། བབས་སྒྲུང་བཤད་མཁན་ནི་སྒྲུང་མཁན་ནང་ནས་
ཅུང་ཟད་དཀོན་པའི་གྲས་ཡིན་པ་དང་། བཤད་པའི་སྒྲུང་ནི་སྒྲུང་མཁན་གཞན་
724



དག་གིས་བཤད་པའི་སྒྲུང་ལས་ལྡབ་ཁ་ཤས་ཀྱིས་མང་བ་ཡོད་པ་དང་། དེའི་
ནང་ནས་སྐུ་གཤེགས་ཟིན་པའི་སྒྲུང་མཁན་གྲགས་ཅན་གྲགས་པ་ལགས་དང་།
ད་ལྟ་འཚོ་བཞུགས་ཚེ་རིང་དབང་འདུས་ལགས་སོགས་བབས་སྒྲུང་
བཤད་མཁན་མང་ཆེ་བར་ཐུན་མོང་གི་ཁྱད་ཆོས་འགའ་ཤས་ཡོད་པ་སྟེ། ༡ལོ་
དགུ་དང་བཅུ་ཡས་མས་ཀྱི་བྱིས་པའི་དུས་ནས་ཕ་མ་གཉིས་འདས་ནས་དྭ་ཕྲུག་
ཆགས་ཏེ་ས་གནས་གཞན་དུ་ཡུལ་གྱར་ལྟོ་སློང་གི་སྦྲང་པོའི་འཚོ་བ་སྐྱེལ་མྱོང་བ།
༢དབུས་གཙང་ཁམས་གསུམ་གྱི་ས་གནས་མང་ཆེ་བར་འགྲོ་མྱོང་བ། ༣འཚོ་
བའི་ཆེད་དུ་གེ་སར་གྱི་སྒྲུང་དང་དམངས་ཁྲོད་གྱི་གླུ་བཏང་བ་སོགས་བྱེད་མྱོང་
བ། ༤ལོ་དགུ་བཅུ་ཡས་མས་སུ་སླེབས་སྐབས་རྨི་ལམ་ངོ་མཚར་ཅན་རྨིས་ཏེ་
ཉིན་ཤས་རིང་ནད་པ་ལྟ་བུ་ཆགས་པ་དང་། དེ་ནས་གཉིད་སད་པ་ལྟ་བུར་གེ་
སར་གྱི་སྒྲུང་རིགས་མི་འདྲ་བ་མང་པོ་བཤད་རྒྱུ་ཡོད་པ་ཞིག་ཏུ་གྱུར་པ། ༥བློ་
འཛིན་ནུས་པ་གཞན་དང་མི་འདྲ་བ་བཅས་ཡིན། གོང་གསལ་ཁྱད་ཆོས་དེ་
དག་ནི་རྒྱུན་ལྡན་སྤྱིར་བཏང་གི་མི་གཞན་དག་ལ་མེད་པས་ཁྱད་ཆོས་དམིགས་
བསལ་ཅན་ཞིག་ཡིན་སྟབས། མི་ཚང་མས་དེ་ལ་ཡ་མཚན་དང་ཧ་ལས་པའི་
སྣང་བ་ཞིག་རང་ཤུགས་ཀྱིས་ཤར་གྱི་ཡོད། འོན་ཀྱང་དེ་འདྲའི་དམིགས་བསལ་
གྱི་ཁྱད་ཆོས་དེར་སྒྲུང་པ་རང་ཉིད་ཀྱིས་ངོས་འཛིན་བྱས་པ་ལྟར་ན། གེ་སར་ལ་
སོགས་པའི་རང་གིས་དད་པ་བྱེད་སའི་ལྷ་དེའི་བྱིན་རླབས་དང་ནུས་པ་ལ་
བརྟེན་ནས་བྱུང་བའི་གསལ་བཤད་བྱེད་ཀྱི་ཡོད་པ་དང་། མི་ཁག་གཅིག་གིས་
ཁོང་རྣམ་པ་སྐྱེས་བོ་ཕལ་པ་གཞན་དང་མི་འདྲ་བར་གེ་སར་དང་། དཔའ་རྟུལ་
གྲགས་ཅན་དེ་དང་དེ་འདྲའི་སྤྲུལ་པ་ཡིན་པ(གྲགས་པ་ལགས་ཀྱིས་རང་ཉིད་ལྷ་
རྟ་ངང་པའི་སྐྱེ་བ་ཡིན་པར་ངོས་འཛིན་བྱས་ཡོད) འམ་སྐྱེས་བུ་དམ་པ་ཞིག་
ར་
725



ཡིན་པར་ངོས་འཛིན་བྱས་པ། ཡང་འགའ་ཞིག་གིས་སྐྱེས་སྟོབས་ཀྱི་ཤེས་རབ་
ཡོད་པའི་མི་ཁྱད་པར་ཅན་ཞིག་ཡིན་པ་བཅས་ཀྱི་ངོས་འཛིན་བྱས་ཏེ་རང་རང་
སོ་སོས་རྒྱུ་མཚན་འདྲ་མིན་སྣ་ཚོགས་གསུང་གི་ཡོད་པ་རེད། དེར་བརྟེན་ཁོ་བོ་
ལ་ཡང་གོང་གསལ་རྣམས་དང་གཏན་ནས་མི་འདྲ་བའི་ལྟ་ཚུལ་ཞིག་བྱུང་བའི་
སྐབས་འདིར་གླེང་རྒྱུ་ཡིན།
༢ཐོག་མར་བབས་སྒྲུང་བཤད་མཁན་ཚོར་ཐུན་མོང་གི་ཁྱད་ཆོས་ལྔ་ཡོད་
པའི་ནང་ནས་ཁྱད་ཆོས་གཙོ་བོ་ནི། ལོ་དགུ་བཅུ་ཡས་མས་ཀྱི་བྱིས་པའི་དུས་
སྐབས་སུ་གེ་སར་སྒྲུང་གི་ནང་དོན་དང་འདྲ་བའི་རྨི་ལམ་བཏང་བའམ། ཡང་
ན། གེ་སར་གི་སྤྲུལ་བས་པོ་ཏི་མང་པོ་ཁོག་པའི་ནང་བཅུག་པའི་གཉིད་ལམ་
བཏང་བ་དེ་ནས་སྒྲུང་མང་པོ་ཐོགས་པ་མེད་པར་བཤད་ཤེས་མཁན་ཞིག་ཏུ་
གྱུར་བ་དེ་ཡིན་པས་སྐབས་འདིར་རྨི་ལམ་གྱི་ཁྱད་ཆོས་དང་ཟུང་འབྲེལ་བྱས་
ནས་ཞུབ་འཇུག་མི་བྱེད་ཀ་མེད་རེད། དེའི་ཐད་ལ་སངས་རྒྱས་ཆོས་ལུགས་ཀྱི་
གཞུང་ནས་རྨི་ལམ་ལ་ཁྱད་ཆོས་གང་ཡོད་པ་དང་། དེའི་འབྱུང་རྐྱེན་གང་ཡིན་
པ་བཅས་བཤད་ཡོད་པ་ལས་དོན་ཚན་དང་པོ་གཉིས་མ་གཏོགས་གླེང་མི་དགོས་
པས་དོན་ཚན་དེ་གཉིས་བཤད་ན། རྨི་ལམ་གྱི་ཁྱད་ཆོས་ནི་སྔར་གོམས་འདྲིས་
བྱུང་བའི་དངོས་པོ་དང་། སྔར་གོམས་འདྲིས་བྱུང་མེད་པའི་དངོས་པོ། ད་ལྟ་
གོམས་འདྲིས་བྱེད་མུས་ཡིན་པའི་དངོས་པོ་བཅས་རིགས་གསུམ་ཀ་རྨི་ལམ་ནང་
རྨིས་ཐུབ་པ། རྨི་ལམ་ནང་གི་ལུས་དེ་ཡིད་ལུས་ཡིན་པས་རང་ཉིད་གང་འདོད་
པར་སླེབས་ཐུབ་པ། སྦྱོང་བརྡར་བྱས་ན་ཉིན་མོ་རང་ཉིད་ཀྱིས་གང་བྱས་པ་
ལྟར་རྨི་ལམ་ནང་དུ་བྱེད་ཐུབ་པ་བཅས་ཀྱི་ཁྱད་ཆོས་བཞི་ཡོད། རྨི་ལམ་གྱི་
འབྱུང་རྐྱེན་ནི། གཉིད་འཐུག་པོ་ཁུག་ན་རྨི་ལམ་ཡོང་མི་སྲིད་པ་དང་། རྩ་
726



ཁམས་གཉིས་མགྲིན་པའི་ནང་དུ་སླེབས་ན་གཉིད་ཅུང་ཟད་སྲབ་ཏུ་སོང་བ་དང་
དུས་མཚུངས་དྲན་པ་གསལ་ དུ་ འགྲོ་བས་དེ་ དུས་ རྨི་ ལམ་ ཡོང་གི་ཡོད་ པ།
སྐབས་དེར་རང་གི་འགྲམ་དུ་མི་གཞན་དག་གིས་སྐད་ཆ་བཤད་པ་དང་། སྒྲ་
ཐོས་བྱུང་ན་གཉིད་སད་མགྱོགས་པ་བཅས་ཀྱི་དུས་སྐབས་དེར། རང་གིས་
སྔར་གང་བྱས་པ་དང་ད་ལྟ་གང་བྱེད་མུས་ཡིན་པ། རྗེས་སུ་བྱེད་རྒྱུ་ཡིན་པ་
བཅས་ཀྱི་རྨི་ལམ་འཆར་ཐུབ་ཅིང་། སྤྱིར་བཏང་གི་རྨི་ལམ་མང་ཆེ་བ་གནས་
ཚུལ་དང་པོ་གཉིས་ཀྱི་རིགས་ཡིན། སྐབས་དེར་རང་གིས་དེ་སྔ་གོམས་འདྲིས་
བྱེད་མ་མྱོང་བའི་གནས་ཚུལ་འཆར་ཐུབ་པའི་རྒྱུ་མཚན་ནི་རྩ་ཁམས་ཀྱི་ནུས་པ་
མ་ཉམས་པའི་མི་ཉུང་ཤས་ལ་ཡོང་ཐུབ་པ་མ་གཏོགས་སྤྱིར་བཏང་གི་མི་ལ་མི་
ཡོང་བར་བཤད།
དེང་སང་གི་ཚན་རིག་ཐོག་ནས་བཤད་པ་ལྟར་ན། སྔར་གོམས་འདྲིས་
བྱུང་བའི་རིགས་དང་། ད་ལྟ་གོམས་འདྲིས་བྱེད་མུས་སུ་ཡོད་ པའི་ རིགས་
གཉིས་མ་གཏོགས། གོམས་འདྲིས་གཏན་ནས་མེད་པའི་རིགས་རྨི་ལམ་ནང་
འཆར་མི་ཐུབ་པར་བཤད། །
སྒྲུང་མཁན་གྲགས་པ་ལགས་དང་ཚེ་རིང་དབང་འདུས་ལགས་གཉིས་
སྒྲུང་ཧ་ཅང་མང་པོ་བཤད་ཤེས་པའི་དུས་མཚམས་ནི། ལོ་དགུ་ནས་བཅུ་ཡས་
སུ་རྨི་ལམ་ཡ་མཚན་ཅན་དེ་འདྲ་རྨིས་རྗེས་སུ་ཡིན་ཅིང། དེའི་གོང་དུ་ཁོང་རྣམ་
གཉིས་ཀྱིས་རང་ཉིད་ཀྱི་ལྟོ་གོས་འཚོ་ཐབས་ཆེད་དུ་སྒྲུང་ཐེངས་མང་པོ་བཤད་
ཡོད་ཀྱང་། ཚང་མ་དེ་སྔ་རང་གིས་གོ་མྱོང་བའི་སྒྲུང་ཤ་སྟག་ཡིན་ཚོད་འདུག
རྨི་ལམ་ཡ་མཚན་ཅན་དེ་བྱུང་བའི་རྗེས་སུ་རང་གིས་སྔར་བཤད་མི་ཤེས་པའི་
སྒྲུང་ཧ་ཅང་མང་པོ་བཤད་ཤེས་མཁན་ཞིག་ཏུ་གྱུར་བ་དང། དེ་ཚོའི་ནང་ནས་
727



ཁ་ཤས་དེ་སྔ་གཞན་གྱིས་བཤད་མྱོང་བ་འདྲ་ཡིན་ན་མ་གཏོགས། མང་ཆེ་བ་དེ་
སྔ་སུས་ཀྱང་བཤད་མྱོང་མེད་པ་ཤ་སྟག་ཡིན་པ་དང་། ལྷག་པར་སྒྲུང་མཁན་
གྲགས་པ་ལགས་ཀྱིས་སྐུ་གཤེགས་ཁར་བཤད་པའི་འབའ་ལ་རྒྱལ་པོའི་སྒྲུང་ནི་
ཁོང་གིས་ཚེ་འདིར་ཐེངས་གཅིག་པོ་དེ་ལས་བཤད་མ་མྱོང་ཟེར་གི་ཡོད་ཅིང་།
དེ་ནི་བོད་ཀྱི་ལོ་རྒྱུས་ཐོག་བཙན་པོའི་དུས་རབས་ཏེ། དུས་རབས་བརྒྱད་པའི་
དཀྱིལ་དུ་བོད་ཀྱི་རྒྱལ་པོ་དང་འབའ་ལ་རྒྱལ་པོའི་བར་བྱུང་བའི་དམག་འཁྲུག་གི་
ལོ་རྒྱུས་དང་འབྲེལ་བ་ཡོད་པ་ཞིག་ཡིན་པས། དེ་སྔ་སྒྲུང་མཁན་གཞན་དག་
གིས་གཏན་ནས་བཤད་མྱོང་མེད། དེ་སྔ་སྒྲུང་མཁན་གཞན་དག་གིས་གཏན་
ནས་བཤད་མ་མྱོང་མེད་པའི་སྒྲུང་དེ་འདྲ་མང་པོ་ཞིག་ཁོང་རྣམ་པའི་རྨི་ལམ་གྱི་
ནང་དུ་བློ་ལ་འཆར་བ་ཡིན་ནམ། རྨི་ལམ་ཡ་མཚན་ཅན་དེ་བཏང་ནས་གཉིད་
སད་པའི་རྗེས་སུ་གློ་བུར་དུ་སེམས་ལ་འཆར་བ་གང་ཡིན་ཟེར་ན། ཁོང་རྣམ་པ་
རང་ཉིད་ཀྱི་གསུང་ཚུལ་ལྟར་ན་རྨི་ལམ་དེ་ལས་སད་པའི་རྗེས་ལ་གློ་བུར་དུ་བྱུང་
བ་ཡིན་འདུག ཁོང་རྣམ་པར་བྱུང་བའི་གློ་བུར་གྱི་གནས་ཚུལ་ཡ་མཚན་ཅན་དེ་
སྔར་ནས་ཡོད་པའི་དྲན་པའི་བློ་འཛིན་གྱི་ནུས་པ་དེ་རྨི་ལམ་གྱི་རྐྱེན་ལ་བརྟེན་
ནས་སྔར་ལས་ཚད་མཐོ་བའི་འཕུར་མཆོང་གསར་པ་ཞིག་ཡིན་པ་བརྗོད་མ་
དགོས་པ་རེད། །
༣ གོང་གསལ་འཕུར་འཆོང་གསར་པ་དེ་སྤྱིར་བཏང་གི་མི་སུ་ལ་ཡང་མེད་
པའི་སྐྱེས་སྟོབས་ཀྱི་ཤེས་རབ་ཡིན་ནམ།
དེ་མིན་གྱི་སྟོབས་ཤུགས་གཞན་ཞིག་ཡོད། དེའི་སྐོར་ལ་བློ་མཐུན་མང་
པོ་ཞིག་ གིས་གསུང་དོན་དུ་ཁོང་རྣམ་པར་བྱུང་བའི་བློ་འཛིན་གྱི་ནུས་པའི་
འཕུར་མཆོང་གསར་པ་དེ་དམིགས་བསལ་གྱི་ནུས་པ་ལྡན་པའི་སྐྱེས་སྟོབས་ཀྱི་
728



ཤེས་རབ་ཡིན་པས་སྐྱེས་བུ་དམ་པ་ཞིག་ཡིན་ན་མ་གཏོགས་གང་ཟག་ཕལ་པ་
ཞིག་ལ་དེ་འདྲ་གཏན་ནས་ཡོང་མི་སྲིད་ཅེས་གསུངས་འདུག
ངས་བསམས་པར། ཁོང་རྣམ་པར་སྤྱིར་བཏང་གི་མི་དང་མི་འདྲ་བའི་
བློ་འཛིན་གྱི་ནུས་རྩལ་མཐོན་པོ་ཡོད་པ་དེ་ཁོང་རྣམ་པར་སྐྱེས་སྟོབས་ཀྱི་ཤེས་
རབ་དམིགས་བསལ་ཅན་ཞེས་ཡོད་པར་བརྟེན་ནས་བྱུང་བ་མིན་སྙམ། གང་
ཡིན་ཟེར་ན། སྐྱེས་སྟོབས་ཤེས་རབ་ཀྱི་ཁྱད་ཆོས་ནི། རང་གིས་ཤེས་པའི་ཤེས་
ཡོན་སྣ་གཅིག་པོ་དེས་སྣེ་ཁྲིད་བྱས་ཏེ་ཤེས་ཡོན་དེ་དང་འབྲེལ་པ་ཡོད་པའི་
ཕྱོགས་མང་ པོའི་ རིག་ གནས་ ཤེས་ མཁན་ ཞིག་ ཏུ་ འཕེལ་ རྒྱས་ འགྲོ་ བ་མ་
གཏོགས་རང་གིས་དོ་སྣང་དང་དགའ་ཞེན་བྱེད་པ་དེ་གཅིག་པུའི་ཕྱོགས་སུ་
འཕེལ་རྒྱས་འགྲོ་བ་ཞིག་མིན། བབས་སྒྲུང་བཤད་མཁན་གྱི་སྒྲུང་པ་རྣམས་ཀྱི་
བློ་འཛིན་ནུས་རྩལ་དེ་རང་གིས་དགའ་ཞེན་བྱེད་པའི་གེ་སར་གྱི་སྒྲུང་དེ་ཡི་
ཕྱོགས་སུ་འཕེལ་རྒྱས་འགྲོ་བ་མ་གཏོགས། རིག་གནས་གཞན་དག་བསླབས་
ན་དཀའ་ངལ་ཧ་ཅང་ཆེན་པོ་ཡོད་པ་ཞིག་ཡིན་པ་དེའི་ཐོག་ནས་ཁོང་རྣམ་པའི་
བློ་འཛིན་གྱི་ནུས་པ་དེ་སྐྱེས་སྟོབས་ཀྱི་ཤེས་རབ་དང་གཏན་ནས་མི་འདྲ་བ་
གསལ་བོར་མཐོང་ཐུབ་ཀྱི་ཡོད་པས་དེ་ལ་མི་བརྗེད་པའི་གཟུངས་ཀྱི་ཐོག་ནས་
འགྲེལ་བཤད་བྱས་ན་གནས་ཚུལ་དངོས་དང་མཐུན་པ་མ་ཟད། དེ་འདྲའི་མི་
བརྗེད་པའི་གཟུངས་ཡོད་མཁན་ནི་སྐྱེས་སྟོབས་ཀྱི་ཤེས་རབ་ཡོད་མཁན་བརྒྱ་
ཐམ་པའི་ནང་རེ་གཉིས་ཙམ་མ་གཏོགས་པ་མེད་པས་ཧ་ཅང་གི་དཀོན་པོ་རེད།
སྤྱིར་བཏང་མི་ཡི་རིགས་རྣམས་བྱིས་པའི་དུས་ཀྱི་ལོ་བདུན་བརྒྱད་ནས་བཅུ་དྲུག་
ཙམ་ལ་མ་སླེབས་བར་རྩ་ཁམས་གསལ་བར་བརྟེན། བློ་འཛིན་གྱི་དྲན་ཤེས་
བརྟན་པོ་ཡོད་ཅིང་ལྷག་པར་བྱིས་པ་འགའ་ཞིག་ལ་དུས་སྐབས་དེའི་རིང་རྨི་
729



ལམ་ཡ་མཚན་ཅན་མང་པོ་འཆར་ཐུབ་པ་དང་དངོས་སུ་ལྷ་འདྲེའི་གཟུགས་
བརྙན་དང་། སྔར་མཐོང་མ་མྱོང་བའི་ཡུལ་ཁམས་སྣ་ཚོགས་ཀྱི་འཆར་སྣང་འོང་
རྒྱུ་ཡོད་ཅིང་སྐབས་དེར་གནས་ཚུལ་སྣ་ཚོགས་ལ་དབྱེ་ཞིབ་བྱེད་པའི་ནུས་པ་
ཞན་པོ་ཡོད་པ་བཅས་ཀྱི་དངོས་ཡོད་ཁྱད་ཆོས་གཞིར་བཟུང་ནས་དགེ་རྒན་
ཉམས་མྱོང་ཅན་མང་པོས་དུས་སྐབས་དེའི་བྱིས་པའི་བསམ་བློའི་ཁྱད་ཆོས་དམ་
འཛིན་བྱས་ཏེ། གཞོན་ནུའི་དུས་སུ་སློབ་ཁྲིད་བྱ་རྒྱུའི་རྨང་གཞིའི་ཤེས་ཡོན་གྱི་
རྩ་ཚིག་ཁག་རྣམས་གང་ཐུབ་ཅི་ཐུབ་ཀྱིས་བློ་འཛིན་བྱེད་དུ་འཇུག་གི་ཡོད་ཅིང་།
ལོ་ན་གཞོན་ནུར་སླེབས་རྗེས་བློ་འཛིན་གྱི་ནུས་པ་ཞན་དུ་སོང་ཡང་གནད་དོན་
ལ་དབྱེ་ཞིབ་བྱེད་ནུས་རྩལ་རིམ་པས་མཐོ་རུ་སོང་བའི་འགོ་ཚུགས་པར་བརྟེན།
སྔར་བློ་འཛིན་བྱས་ཟིན་པའི་སྡོམ་ཚིག་ཁག་ལ་འགྲེལ་བཤད་དང་སློབ་ཁྲིད་
གནང་གི་ཡོད། དེ་འདྲའི་བསམ་བློའི་ནུས་རྩལ་གྱི་འགྱུར་ལྡོག་དེ་མིའི་གཟུགས་
ཁམས་འཕེལ་རྒྱས་ཀྱི་གནས་ཚུལ་དང་འབྲེལ་བ་ཧ་ཅང་དམ་པོ་ཡོད་པའི་དབང་
གིས། སྤྱིར་བཏང་མི་མང་ཆེ་བ་ལོ་བཞི་བཅུ་ཡོལ་རྗེས་དྲན་ཤེས་ཀྱི་ནུས་པ་
ཉམས་པའི་འགོ་ཚུགས་ཏེ་བརྗེད་ངས་ཆེ་རུ་འགྲོ་གི་ཡོད། །
དྲན་ཤེས་ཀྱི་ཁྱད་ཆོས་ནི། གོམས་འདྲིས་བྱུང་བའི་བྱ་དངོས་ནམ་ཡང་
མི་བརྗེད་པ་དང་། རང་གིས་དོ་སྣང་དང་དགའ་ཞེན་ཡོད་པའི་ཕྱོགས་དེ་ནམ་
ཡང་མི་བརྗེད་པ། རང་གི་དོ་སྣང་དང་དགའ་ཞེན་མེད་པའི་རིགས་སྐབས་
འཕྲལ་བློ་ལ་ངེས་ཀྱང་དེ་མ་ཐག་ཏུ་བརྗེད་འགྲོ་བ་དེ་འདྲ་ཞིག་ཡིན་པ་མ་ཟད།
ལུས་པོའི་སྟོབས་ཤུགས་ཞན་དུ་སོང་བ་དང་ཆབས་ཅིག་དྲན་ཤེས་ཀྱང་རིམ་
བཞིན་ཉམས་འགྲོ་གི་ཡོད་པས། དྲན་ཤེས་ཀྱི་ནུས་པ་དམིགས་བསལ་ཅན་
ཡོད་པའི་མིའི་གཟུགས་ཁམས་ཆགས་ཚུལ་དེ་ཡང་གཞན་དང་མི་འདྲ་བ་ཡོད་པ་
730



ཐག་བཅད་ནས་བཤད་ཐུབ། འོ་ན་དྲན་ཤེས་ཀྱི་ནུས་རྩལ་མཐོན་པོ་ཡོད་པའི་
བགྲེས་སོང་ཁག་གཅིག་ལོ་ན་བདུན་ཅུ་ལྷག་ཙམ་ལ་སླེབས་ཀྱང་གཟུགས་པོ་སྔར་
བཞིན་ཐང་པོ་ཡོད་པ་དང༌། ཁག་གཅིག་གཟུགས་པོ་ཐང་པོ་མེད་པ་དཔེར་ན།
སྒྲུང་མཁན་སྐུ་གཤེགས་གྲགས་པ་ལགས་དགུང་ལོ་ཧ་ཅང་མཐོན་པོར་ཕེབས་
ཡོད་ཐོག་དྲན་ཤེས་ཀྱི་ནུས་རྩལ་ཉམས་མེད་ཀྱང་སྐུ་གཟུགས་དེ་ཙམ་ཐང་པོ་
མེད་པ་བཅས་ཀྱི་གནས་ཚུལ་དེའི་ཐོག་ནས་མིའི་དྲན་ཤེས་ཀྱི་ནུས་རྩལ་དང་།
གཟུགས་པོའི་བདེ་ཐང་གཉིས་འབྲེལ་བ་མེད་པ་གསལ་བཤད་བྱུང་བ་མ་རེད་
དམ་ཟེར་ན། མིའི་གཟུགས་ཁམས་ཆགས་ཚུལ་ནི་སྣེ་མང་རྙོག་འཛིང་ཅན་
ཞིག་ཡིན་པ་དང་། འགྱུར་ལྡོག་ཡོད་པ་ཕྱོགས་གཅིག་ཉམས་ཀྱང་། ཕྱོགས་
གཞན་གོང་འཕེལ་འགྲོ་བ། ཁག་གཅིག་རྒྱུན་ལྡན་ལྟར་གནས་པ་བཅས་ཀྱི་
གནས་ཚུལ་སྣ་ཚོགས་ཡོད་པ་དེ་དག་ཚང་མ་རང་རང་སོ་སོའི་གཟུགས་ཁམས་
ཆགས་ཚུལ་དང་འབྲེལ་བ་མེད་པ་གཏན་ནས་མི་སྲིད་ཅིང་། ལོ་ན་མཐོན་པོར་
སླེབས་ཀྱང་དྲན་ཤེས་སྔར་བཞིན་ནུས་རྩལ་ཉམས་མེད་པ་དེ་ཡང་ལོ་ན་གཞོན་
དུས་རང་ཉིད་ཀྱི་དགའ་ཞེན་དང་དོ་སྣང་བྱེད་པའི་ཕྱོགས་དང་། ཡང་ན་ད་ལྟ་
རང་གིས་དགའ་ཞེན་བྱེད་པའི་ཕྱོགས་ལྟ་བུ་ཡིན་པ་ལས། ཕྱོགས་མང་པོའི་
ཐད་ལོ་ན་གཞོན་པའི་དུས་སྐབས་དང་མི་འདྲ་བར་ཉམས་རྒུད་སོང་ཟིན་བས་
ལུས་སེམས་གཉིས་ཀྱི་འཕེལ་རྒྱས་དང་། ཉམས་རྒུད་ནི་རྒྱུ་འབྲས་ལྟ་བུའི་
འབྲེལ་བ་དམ་ཟབ་ཡོད་པ་ཞིག་ཡིན། དེར་བརྟེན་ངས་ངོས་འཛིན་བྱས་དོན་
དུ། རྒྱུན་ལྡན་སྤྱིར་བཏང་གི་མི་དང་མི་འདྲ་བའི་ཁྱད་ཆོས་དམིགས་བསལ་
ཅན་གྱི་མི་ལ་དེང་རབས་ཚན་རིག་གི་གཟུགས་ ཁམས་རིག་པའི་ ཐོག་ནས་
བརྟག་དཔྱད་བྱས་ན་ལྐོག་གྱུར་གྱི་མི་ལ་དེང་རབས་ཚན་རིག་གི་གཟུགས་
731



ཁམས་རིག་པའི་ཐོག་ནས་བརྟག་དཔྱད་བྱས་ན་ལྐོག་གྱུར་གྱི་སྟོབས་ཤུགས་གང་
འདྲ་ཞིག་གི་ནུས་པ་ལ་བརྟེན་ནས་བྱུང་བ་ཡིན་མིན་སྐོར་ད་ལྟ་གསལ་བཤད་མ་
ཐུབ་ཀྱང་། ནམ་ཞིག་གསལ་བཤད་བྱེད་ཐུབ་པའི་དུས་ཤིག་ཡོང་རྒྱུར་ཡིད་
ཆེས་ཡོད།
གོང་དུ་ཞུགས་པ་རྣམས་གེ་སར་སྒྲུང་མཁན་གྱི་ནང་ནས་ངོ་མཚར་ཆེ་
བའི་ཁྱད་ཆོས་མངོན་གསལ་དོད་པོ་ཡོད་པའི་བབས་སྒྲུང་གི་སྒྲུང་མཁན་རྣམས་
ཀྱི་གནས་ཚུལ་ལ་བརྟག་དཔྱད་ཕྲན་བུ་བྱས་པའི་ཐོག་མའི་བསམས་ཚུལ་སྤྲོ་
ཙམ་ཞིགའདིར་ཕེབས་མཁས་དབང་རྣམ་པར་དཔྱད་གཞིར་ཕུལ་བ་ལགས་ན་
ནོར་འཁྲུལ་ཡོད་རིགས་སྐྱོན་བརྗོད་དང་དགོངས་འཆར་ལྷུག་པོར་གནང་བ་ཞུ་
༄༅། །གླིང་སེང་ཆེན་གྱི་བྱུང་བ་མདོར་བསྡུས།
དམུ་དགེ་བསམ་གཏན།
ན་མོ་གུ་རུ་བྷྱ། སྣ་ཚོགས་སྒྱུ་མའི་འཕྲུལ་འཁོར་ལ་བརྟེན་ནས། །སྣ་
ཚོགས་སྤྲོས་པའི་སྣང་བ་འབུམ་འཆར་ཞིང་། །སྣ་ཚོགས་དུ༔ཁའི་དགྲ་བོ་བཅོམ་
དང་ལྷན། །སྣ་ཚོགས་བདེ་དགའ་རྒྱས་པའི་དཔལ་དེ་བསྔགས། །འདིར་གླིང་
སེང་ཆེན་ནོར་བུ་དགྲ་འདུལ་འཛམ་གླིང་གེ་སར་རྒྱལ་བོ་ཞེས་གྲགས་པ་དེའི་
དངོས་དོན་གྱི་ལོ་རྒྱུས་འགའ་ཞིག་བརྗོད་པར་བྱ་སྟེ། གླིང་གེ་སར་འདི་ནི་མདོ་
ཁམས་སུ་སྐུ་འཁྲུངས་ཏེ། དཔའ་རྩལ་རབ་ཏུ་རྒྱས་ནས་ཕྱོགས་བཞིའི་དགྲ་
འདུལ་མཁན་གྱི་བོད་ཀྱི་མི་དཔའ་བོ་ཞིག་ཡིན་པས་སྙན་པའི་གྲགས་པ་ཡོངས་
ལ་ཁྱབ། དེ་ནི་མི་ངོ་མ་ཡིན་མིན་གྱི་དོགས་པ། སྔོན་གྱི་མཁས་མཆོག་སུ་
732



ལའང་སྐྱེས་མ་མྱོང་། འོན་ཀྱང་། བར་སྐབས་ཤིག་ནས་བཟུང་། དངོས་དོན་
ལ་ཞིབ་འཇུག་མེད་པའི་གཏམ་སྣ་ཚོགས་ཤིག་སྨྲ་བ་རྣ་བའི་ལམ་དུ་སོན་པ་
འགའ་ཞིག་བརྗོད་ན། །
ཁ་ཅིག་གིས། འདི་ལྷ་སྒྲུང་ཞིག་ཡིན་པ་ལས། དོན་དངོས་ལ་འདི་ལྟ་
བུའི་མི་ཞིག་མེད་དོ་ཟེར། དེ་ནི་མི་འཐད་དེ། གླིང་མི་རེའི་ཁ་ན་སྒྲུང་རེ་ཟེར་བ་
ལྟར། གཡུལ་འགྱེད་རེ་རེའི་སྐབས་སུ་དམག་མི་རང་རང་གི་སྣང་ཚུལ་དང་ལྟ་
ཚུལ་ཅུང་རེ་མི་འདྲ་བའི་དབང་གིས་སྒྲུང་གླུ་དག་ལ་ཁྱད་པར་ཅུང་རེ་ཡོད་པ་
དང༌། མཁས་པ་སོ་སོས་ལེགས་བཅོས་བྱས་པ་དང་། ལྷ་སྒྲུང་བསྲེས་པ་འགའ་
རེ་ཡོད་པ་མ་གཏོགས། གཞི་རྩའི་ཐོག་སྒྲུང་གི་ནང་དུ་བཤད་པ་བཞིན། མི་
དཔའ་བོ་ལག་རྗེས་ཅན་ཞིག་ཡིན་པ་ནི། དེའི་ལག་རྗེས་དང་། རྗེས་ཤུལ་གྱི་
དངོས་རྫས། ཕ་ཡུལ། མི་རྒྱུད། མི་སྡེ་དང་བཅས་པ་ད་དུང་མངོན་སུམ་དུ་
ཡོད་པ་འོག་ཏུ་འཆད་པར་འགྱུར་རོ། །
ཡང་ཁ་ཅིག་གིས་དེབ་ཐེར་དུ་བཀོད་པ་ལྟར་ན། བོད་ཀྱི་གེ་སར་ཟེར་བ་
དེ་ནི་མི་རིགས་གཞན་ཞིག་ཡིན་ཏེ། བོད་ཀྱི་བྱང་ཕྱོགས་ཀྱི་མི་རིགས་ཤིག་ཡིན་
པ་དང་། དྲག་རྩལ་ཅན་གྱི་མིང་རེད། མི་རིགས་དེ་ནི་རྒྱུན་པར་བོད་ལ་བཙན་
འཛུལ་བྱེད་མཁན་ཞིག་རེད། དེབ་ཐེར་མཁས་པའི་དགའ་སྟོན་ལས། རྒྱ་ནག་
རྒྱལ་བོ་ ཤིང་ལ་སྦྲུལ་འཁྱིལ་འདྲ། ། གེ་ སར་རྒྱལ་ བོ་ ཤིང་ལ་རྟ་བཏགས་པ་
འདྲ། །ཞེས་དང་། པདྨ་བཀའ་ཐང་དུ་རྒྱ་གར། རྒྱ་ནག ཨོ་རྒྱན། སྟག་
གཟིགགེ་སར་སོགས་ཟ་ཧོར་ལ་སོང་ཞེས་བྲིས། འདི་དག་གི་ནང་དུ་གེ་སར་ནི་
བྱང་ཕྱོགས་ཀྱི་རུ་དཔོན་གྱི་སྤྱི་མིང་རེད། སྲོང་བཙན་གྱིས་རྒྱ་བཟའ་ཀོང་ཇོ་
སློང་དུས་ཡང་“ གེ་སར་དམག་གི་རྒྱལ་བོ་ཡོད” ཅེས་བྲིས་ཏེ། མཐོང་རྒྱ་དང་
733



ཞིབ་འཇུག་མེད་པར་ཁ་ཚོན་གཅོད་པ་ལ་དགའ་ནས། སྲོང་བཙན་དུས་ཀྱི་
སོག་པོ་གེ་སར་དམག་གི་རྒྱལ་བོ་དང་། བོད་སིལ་བུར་འཐོར་བའི་དུས་ཀྱི་བོད་
མི་གེ་སར་ནོར་བུ་དགྲ་འདུལ་གཉིས་གཅིག་རེད་སྙམ་པའི་རི་བོང་གནམ་རྡིབ་
ཀྱི་དོགས་པ་འདྲ་བ་ཞིག་སྐྱེས་འདུག དེ་ནི་ར་མགོ་ལུག་སྦྱར་ཡིན་ཏེ། སྔོན་
མཁས་མཆོག་སུ་ལ་དེ་གཉིས་གཅིག་རེད་སྙམ་པའི་འཁྲུལ་བློ་མ་སྐྱེས་ཤིང་། སྐྱེ་
དོན་ཡང་མེད་དེ། གེ་སར་དམག་གི་རྒྱལ་བོ་ནི་བྱང་ཕྱོགས་སོག་པོའི་ཡུལ་གྱི་
རྒྱལ་བོ་དམག་ཤེད་ཅན་ཞིག་ཡིན་པས། གེ་སར་དམག་གི་རྒྱལ་བོ་ཟེར། དེའི་
རྒྱལ་རྒྱུད་ནི་སོག་པོའི་ཨོ་རོད་ཚོ་དྲུག་གི་རྒྱལ་རྒྱུད་རྣམས་ཡིན་ཞིང་། རྒྱལ་
དབང་ལྔ་བའི་དུས་སུ་བོད་ཡོངས་ལ་དབང་བསྒྱུར་ནས། བོད་སྲིད་རྒྱལ་དབང་
ལྔ་བར་འབུལ་མཁན་“ བསྟན་འཛིན་ཆོས་རྒྱལ” ཟེར་བའང་དེའི་རྒྱུད་ཡིན་ཏེ།
སྡེ་སྲིད་གཙང་བའི་ལོ་རྒྱུས་ལས་“ སྟག་གཟིག་ནོར་གྱི་རྒྱལ་བོ་ནི། རྒྱ་གར་ཁ་
ཆེའི་མཐའ་ཡི་སོག་པོ་ཕྱིའི་རྒྱ་མཚོ་ཆེན་པོ་ལས་ནོར་བུ་ལོན་པ་འདི་རྣམས་ཡིན་
ཞིང་། བྷ་ཏ་ཧོར་གྱི་རྒྱལ་བོ་ནི་སོག་པོ་གཞུང་དྲུག་ཏུ་གྲགས་པ་དེ་ཡིན་པ་དང་།
གེ་སར་དམག་གི་རྒྱལ་བོ་ནི། ཨོ་རོད་ཚོ་དྲུག་གི་རྒྱལ་རྒྱུད། བསྟན་འཛིན་ཆོས་
རྒྱལ་ནི་འདིའི་རྒྱུད་པ་ཡིན” ཞེས་གསུངས་པ་ལྟར་རོ། །གནའ་དུས་བོད་མི་
དག་གིས་བྱང་དང་ནུབ་ཀྱི་མི་རིགས་གཞན་པ་རྣམས་ལ་སོག་པོ་ཞེས་སྤྱི་མིང་དུ་
འབོད་པས། སྟག་གཟིག་ལའང་ནུབ་ཕྱོགས་ཀྱི་སོག་པོ་ཞིག་ཅེས་འབོད་དོ། །
གེ་སར་ནོར་བུ་དགྲ་འདུལ་ལ་གེ་སར་ཞེས་པའི་མིང་ཐོགས་ཚུལ་དང་བོད་མི་
ཡིན་ཚུལ་སོགས་འོག་ཏུ་འཆད་པར་འགྱུར་ལ། དེས་ན་མིང་གི་ཐོག་མ་འདྲ་
བའི་མི་ཐམས་ཅད་གཅིག་ཡིན་པར་མ་སེམས་ཤིག
ཡང་ཡི་གེ་མ་མཐོང་ཡང་རྒྱུས་མེད་ཀྱི་མི་རིགས་གཞན་པ་ཁ་ཅིག་གིས།།
734



གླིང་གེ་སར་ནི་ཁྲི་སྲོང་ལྡེ་བཙན་རེད་ཟེར་གྱིན་འདུག ཅེས་པའི་གཏམ་ཐོས་
སོ། དེ་ནི་མི་འཐད་དེ། དེ་ལྟ་བུའི་དོགས་པ་སྔོན་གྱི་མཁས་མཆོག་སུ་ལའང་
སྐྱེས་མ་མྱོང་ཞིང་། སྐྱེ་དོན་ཡང་མེད་དེ། ཁྲི་སྲོང་དང་གླིང་སེང་ཆེན་གཉིས་
བྱུང་དུས་དང་སྐྱེ་ཡུལ་དང་། ཕྱག་རྗེས་དང་། མི་དང་། སྲིད་ཀྱི་ཁྱབ་ཁོངས་
སོགས་གཏན་ནས་མི་འདྲ་བ་ཡིན་ཏེ། བྱུང་དུས། ཁྲི་སྲོང་ནི་བསྟན་པ་སྔ་དར་
བོད་ཁམས་གཅིག་གྱུར་གྱི་སྐབས་ཡིན་པ་སྨོས་མ་དགོས། གླིང་གེ་སར་ནི་བོད་
སིལ་བུར་འཐོར་ནས། དཔའ་བོ་བཙན་ཤེད་ཅན་དང་། མཁས་པ་སྙན་
གྲགས་ཅན་གྱིས་ཚོ་ཤོག་གི་མགོ་བསྡུ་བ་ཙམ་ལས། བོད་སྤྱི་ལ་དབང་བའི་རྒྱལ་
པོ་མེད་པའི་དུས་སུ་བྱུང་བ་ཡིན་པ་ནི། དེས་བསྟེན་པའི་བླ་མ་དང་། དེའི་སྡེ་
ཤོག་གི་ལམ་ལུགས། ལྷ་ལ་འབོད་བསྐུལ་དང་མཆོད་གསོལ་གྱི་སྒྲུང་གླུ་སོགས་
ཀྱིས་ཤེས་ལ། སྔོན་གྱི་ལོ་རྒྱུས་རྣམས་ལས་ཀྱང་དེ་འཁྲུངས་དུས་རབ་བྱུང་དང་
པོ་ཡས་མས་སུ་བཙལ་བ་ལས། བསྟན་པ་སྔ་དར་གྱི་དུས་སུ་བྱུང་བ་ཡིན་མིན་གྱི་
དོགས་པ་སྔོན་གྱི་མཁས་མཆོག་སུ་ལ་མ་སྐྱེས་ཤིང་། སྐྱེ་དོན་ཡང་མེད་དོ། །
སྐྱེ་ཡུལ། ཁྲི་སྲོང་དབུས་ཀྱི་ཡར་ལུང་བསམ་ཡས་ཕྱོགས་སུ་འཁྲུངས་པ་
ནི་རྩོད་མེད་མགྲིན་གཅིག་ཡིན་ལ། གླིང་སེང་ཆེན་ནི་མདོ་ཁམས་སུ་འཁྲུངས་
པ་ལ་བོད་ཀྱི་མཁས་ཆེན་དག་ལ་རྩོད་པ་མེད་ཅིང་། མགྲིན་གཅིག་དབྱངས་
གཅིག་ཡིན་ནོ། །
ཕྱག་རྗེས། ཁྲི་སྲོང་གི་ཕྱག་རྗེས་གཙོ་བོ་ནི། མཁན་སློབ་གཉིས་སོགས་
རྒྱ་བལ་གྱི་མཁས་པ་མང་བོ་སྤྱན་དྲངས། རབ་བྱུང་གི་སྡེ་གསར་དུ་བཙུགས།
གཙུག་ལག་ཁང་བཞེངས། སྒྲ་བསྒྱུར་ཁང་བཙུགས་ཏེ། བསྟན་པ་དང་རིག་
གནས་ཤིན་ཏུ་དར་བར་མཛད་པར་དེ་ཡིན་ལ། དུས་མཚུངས་སུ་མཐའ་བཞི་
735



དབང་དུ་བསྡུ་བའི་གཡུལ་ལས་ཀྱང་མཛད་དོ། །
གླིང་སེང་ཆེན་གྱི་ ཕྱག་རྗེས་གཙོ་བོ་ནི། བོད་ཁ་འཐོར་དུ་སོང་བའི་
སྐབས་སུ། ཕྱོགས་ཀྱི་རྒྱལ་བོ་དག་གིས་བོད་ཀྱི་རྒྱལ་སྲིད་ཉམས་ནས། གཅིག་
གྱུར་མེད་པ་ཤེས་ཏེ། བོད་ལ་བརྙས་གཙེ་དང་བཙན་གནོད་བྱེད་པ་ཡིན་ལ།
གླིང་གེ་སར་གྱིས་གནས་ཚུལ་དེ་མཐོང་ནས། གཞོན་གེ་སར་གྱི་དུས་ནས་བློ་རྣོ་
ཞིང་དཔའ་སེམས་མཁའ་ལ་འཕྱུར་ཏེ། གླིང་གི་དཔའ་རྟུལ་( དཔའ་ཐུལ་ཡང་
ཟེར)མང་པོ་རང་དང་སེམས་ཀྱི་འཆར་སྒོ་མཐུན་པའི་གྲོགས་སུ་བཀུག་ནས།
རྣམ་པར་རྒྱལ་བའི་གཡུལ་ལས་ཤ་སྟག་བྱས་ཏེ། བཙན་གནོད་བྱེད་པའི་ཕྱིའི་
རྒྱལ་ཁབ་ཀྱི་རྫོང་ཆེན་བཅོ་བརྒྱད་སོགས་བཅོམ་པ་དང་། བོད་ནང་གི་མི་སེར་
གྱི་བདེ་འཇག་གཏོར་བཤིག་བྱེད་པའི་ཇག་དཔོན་སྟོབས་ལྡན་བདུད་རྒྱལ་ཟེར་
བ་སོགས་བཅོམ་ནས། བོད་འབངས་བདེ་ལ་བཀོད་པ་ལས་གཞན་རྒྱ་བལ་གྱི་
མཁས་པ་གདན་དྲངས་ནས། རབ་བྱུང་གི་སྡེ་གསར་དུ་བཙུགས་པ། སྒྲ་
བསྒྱུར་ཁང་བཙུགས་ནས་གཙུག་ལག་མང་པོ་བསྒྱུར་བ་སོགས་ནི། སྒྲུང་ཡིག་
དང་རྣམ་ཐར་ལོ་རྒྱུས་གང་ནའང་མེད། སློབ་དཔོན་པདྨ་སྤྱན་དྲངས་ཚུལ་རེ་
ཡོད་ཀྱང་། དེ་ནི་དག་སྣང་གི་བརྒྱུད་པ་ཞེས་པ་དེ་ཡིན་ཚུལ་སྒྲུང་རང་གི་གསུང་
ཚུལ་ལ་བལྟས་ན་ཤིན་ཏུ་གསལ། དེ་ལྟ་བུའི་ལྷ་སྒྲུང་བསྲེས་པ་ཡོད།
མིང་ཡང་། ཁྲི་སྲོང་གི་མཚན་ལ། ཁྲི་སྲོང་ལྡེ་བཙན་ཞེས་གསོལ་བ་ལས།
གེ་སར་དང་། སེང་ཆེན་དང་། ནོར་བུ་དགྲ་འདུལ་ཞེས་མིང་སུས་ཀྱང་མ་
བཏགས་ལ། སུས་ཀྱང་དེ་ལྟར་མེ་འབོད་ཅིང་། སུས་ཀྱང་ལོ་རྒྱུས་སུ་བྲིས་མེད།
དེ་ལྟར་མེད་ཀྱང་ཁྲི་སྲོང་མི་འབོད་ཅིང་། སུས་ཀྱང་ལོ་རྒྱུས་སུ་བྲིས་མེད། དེ་
ལྟར་མེད་ཀྱང་ཁྲི་སྲོང་གི་མཛད་པ་རྣམ་ཐར་ལ་སྒྲོ་བཏགས་ནས་ལྷ་སྒྲུང་བྲིས་པ་
736



རེད་ཟེར་ན། དེ་ཡང་མི་འཐད་དེ། ཁྲི་སྲོང་གི་མཛད་པ་ལ་སྦྱར་ན། མཚན་
དང་དེའི་མཛད་པའི་གཙོ་བོ་ལ་སྦྱར་ནས་སྒྲོ་འདོགས་དགོས་ཏེ། དཔེར་ན།
ཐང་སིན་ནུབ་སྐྱོད་ཀྱི་སྒྲུང་ལྟ་བུ་ལ་མཚོན་ན། ཐང་སིན་གྱི་མཚན་སྙན་དེ་
གཞིར་བཟུང་ནས། དེ་ནུབ་ཕྱོགས་སུ་ཆོས་ལེན་དུ་སོང་ཞིང་། ནུབ་ཕྱོགས་
ནས་ཆོས་གདན་དྲངས་པའི་མཛད་པའི་གཙོ་བོ་ལ་བཏགས་ནས་ལྷ་སྒྲུང་ཆེན་
པོ་བྲིས་པ་ལྟ་བུ་དགོས་ཀྱི། འབྲེལ་མེད་ཀྱི་སྒྲུང་ཞིག་ཁྱེར་འོངས་ནས། བཙན་
ཤེད་ཀྱིས་ཁྲི་སྲོང་དང་འབྲེལ་བ་བྱེད་པ་ནི། རྣ་བར་འོང་བའི་གཏམ་མིན་ནོ། །
དེ་བཞིན་དུ་གླིང་གེ་སར་ལའང་། ཁྲི་སྲོང་ལྡེ་བཙན་ཞེས་པའི་མཚན་ཡོད་པ་
སྒྲུང་དང་ལོ་རྒྱུས་གང་ན་ཡང་མེད་ལ། མིང་འདི་ཁྲི་སྲོང་ལ་སྦྱར་ན་ཨེ་འགྲིག་
སྙམ་པ་ཙམ་ཡང་མེད།
སྲིད་ཀྱི་ཁྱབ་ཁོངས་ཀྱང་། ཁྲི་སྲོང་གིས་བོད་སྤྱི་ལ་དབང་བསྒྱུར་ཅིང་།
སྲིད་ཀྱི་གཞི་ས་གཙོ་བོ་ནི་དབུས་གཙང་ཡིན་ཏེ། རྒྱལ་སའི་ཤུལ་དང་། ཕྱག་
རྗེས་ཀྱི་བསམ་ཡས་སོགས་དེ་གར་གནས། མི་རྒྱུད་ཀྱང་བོད་ཀྱི་རྒྱལ་རྒྱུད་ཚང་
མ་རེད། གླིང་སེང་ཆེན་གྱིས་ གཙོ་ཆེར་མདོ་ ཁམས་སུ་དབང་བསྒྱུར་ཅིང་།
སྲིད་ཀྱི་གཞི་ ས་ཡང་གཙོ་བོ་དེ་གར་གནས་པ་ཡིན་ཏེ། དེའི་རྒྱལ་རྒྱུད་གླིང་
འགུག་ཟི་རྒྱལ་བོ་ད་དུང་ཡོད་ལ། སེང་ཆེན་ཁོང་དང་། དཔའ་ཐུལ་དག་གི་ཕོ་
བྲང་གི་ཤུལ་དང་། གོ་མཚོན་དག་ཀྱང་མདོ་ཁམས་སུ་ཡོད་དོ། །དེས་ན་ཁྲི་
སྲོང་དང་གླིང་གེ་སར་གཅིག་པར་འདོད་པ་ལོང་བསྙབ་ཡིན་པ་ཤེས་པར་གྱིས།
རང་རིགས་གཞོན་ནུ་ཐོས་ཆུང་མགོ་ཡང་འགའ་ཞིག་ཀྱང་དེའི་རྗེས་སུ་གཡམ་
རྒྱུག་བྱེད་ཀྱིན་ཡོད། ཅེས་ཐོས་སོ། །
( སྤྱིར་དེང་དུས། མི་རིགས་གཞན་གྱི་རིག་གནས་ཅུང་ཟད་རེ་སྦྱངས་
737



པའི་རང་རིགས་འགའ་ཞིག་གིས། བོད་ཀྱི་རིག་གནས་དང་བོད་ཀྱི་མཁས་པ་
སྔོན་མ་དག་ལ་སྐྱོན་འཚོལ་བྱེད་པའང་མཐོང་། སྔོན་གྱི་ལོ་ཙཱ་བ་རྣམས་ཕྱི་རྒྱལ་
དུ་ཕེབས་ནས་ལོ་དུ་མར་སྦྱངས་ཏེ། རང་རིགས་ཀྱི་རིག་གནས་དར་རྒྱས་
གཏོང་ཆེད། དེ་དུས་ཕྱི་རྒྱལ་སོ་སོར་དར་བའི་རིག་པའི་གནས་མང་པོ་བོད་
ཡིག་ཏུ་བསྒྱུར་ཅིང་སྤེལ་བའི་དཔེ་ཆ་པོ་ཏི་བརྒྱ་ཕྲག་མང་པོ་བྲག་རྩིག་རྩིག་བྱས་
ཡོད་པ་འདི་ཚོ་ལ་ལྟོས། དེར་མ་ཟད་བུ་སྟོན་རིན་པོ་ཆེ། རྗེ་ཡབ་སྲས། རྒྱལ་
བ་པཎ་ཆེན་སྐུ་ཕྲེང་གི་གསུང་འབུམ་སོགས་དང་། བོ་དོང་བ་ཕྱོགས་ལས་རྣམ་
རྒྱལ་གྱི་གསུང་འབུམ་ལ་པོད་བརྒྱ་དང་སུམ་ཅུ་རྩ་གྲངས་ཡོད། ང་ལྟ་བུས་
མཁས་པ་རེ་རེའི་གསུང་ཚེ་གཅིག་ལ་ཀློག་མི་ཚར་བའི་ཚད་རེད། ངས་ཤོག་ལྷེ་
ཁ་ཤས་རེ་དུས་དེབ་རེའི་ཐོག་ལ་བཀོད་དེ་ང་རྒྱལ་བྱེད་རྒྱུ་མེད་སྙམ། ཁྱེད་ཅིག་
གིས་ཀྱང་ཡིག་རིགས་གཞན་ཤེས་པ་ནི་རབ་དང་ཕུལ་བྱུང་རེད། ད་ཁྱེད་རྣམ་
པས་དེང་དུས་ཀྱི་རིག་གནས། ཚན་རིགལག་རྩལ། ཐ་ན་འཕྲུལ་འཁོར་སྣ་
ཚོགས་བཟོ་བཅོས་བྱེད་པའི་དཔེ་ཆ་ཚུན་ཆད་ཀྱི་དཔེ་དེབ་མང་པོ་བོད་ཡིག་ཏུ་
བསྒྱུར་ནས་རང་རིགས་ཀྱི་རིག་གནས་དང་དཔལ་འབྱོར་རྒྱས་པ་ལ་ནུས་པ་
བཏོན་ན། ད་ གཟོད་ སྔོན་ གྱི་ མཁས་ པ་ རྣམས་ ལ་ འགྲན་ པ་ དང་ འཕྱས་
གདགས་པའི་མ་རྩ་ཡོད་སོང་བ་རེད། དེ་མིན་ད་དུང་མ་རྩ་མེད་པས། འགྲན་
འཕྱས་གྱི་སྐུ་ཚེགས་མེ་གནང་བར་ཞུ།
ཡང་འགའ་ཞིག་གིས། བོད་ཀྱི་མཁས་པ་སྔོན་མ་ཚོ་ནི་ཆོས་ལ་ཞེན་པའི་
སྟབས་ཀྱིས། དེ་དག་གིས་བརྩམས་པའི་ལོ་རྒྱུས་སོགས་ལ་ཡང་དག་པ་གཅིག་
ཀྱང་མེད། དེས་ན་བོད་ལ་བོད་རང་གི་ལོ་རྒྱུས་ཡང་དག་རྩོམ་མཁན་གྱི་མཁས་
པ་གཅིག་ཀྱང་བྱུང་མེད་སྟབས། བོད་ཀྱི་ལོ་རྒྱུས་ཀྱི་ཁུངས་ནི་ཕྱི་རྒྱལ་དང་། རྒྱ་
738



ཡིག་དང་། ཏུན་ཧོང་གི་ཡིག་ཆ་ཁོ་ན་ལས་བཙལ་དགོས་སོ། །ཞེས་མདོ་མེད་
ཀྱི་གཏམ་སྨྲ་བའང་ཡོད། སྔོན་གྱི་ལོ་རྒྱུས་དག་ལ་ཅུང་ཟད་ནོར་བ་དང་། ཡི་གེ་
མ་དག་པ་རེ་ལོས་ཡོད། འོན་ཀྱང་དེ་དག་རྩྭ་ལྟར་དོར་ནས་གཞན་ཟེར་ཁོ་ནའི་
རྗེས་སུ་འབྲངས་ན། ཕ་ཤུལ་བུས་ཟིན་རྒྱུ་ལྟ་ཞོགཕ་མེས་ཀྱི་བླ་བཙོང་མཁན་དུ་
ཨེ་འགྲོ་སྙམ་པའི་དོགས་པ་ཆེ།
ཏུན་ཧོང་གི་གཏེར་ཡིག་མང་པོ་ཞིག་ལ་བལྟས་མྱོང་། དེ་དག་དཔྱད་
གཞིའི་ཡིག་ཆ་མཁོ་གལ་ཆེ་བ་རེ་ལོས་ཡིན། འོན་ཀྱང་། དེའི་ནང་དུ་དག་མོ་
རེད་སྙམ་པ་ཡོད། དཔེར་ན། རྒྱལ་བོ་འུ་དུམ་བཙན་གྱི་སྨོན་ལམ་ཟེར་བའི་
ཤོག་གྲངས་ཁ་ཤས་མཐོང་། དེ་ནི་དེའི་དུས་ལ་བལྟས་ན་ཅུང་ཟད་དག་མོ་རེད་
སྙམ། རྒྱུ་མཚན་ཁྲི་སྲོང་སོགས་ཀྱི་དུས་སྐབས་ཀྱི་རྡོ་རིང་དང་དྲིལ་ཆེན་གྱི་ཐོག་
གི་ཡི་གེ་དག་གི་རྩོམ་ལུགས་དང་དག་ཆ་སོགས་འདྲ་མོ་འདུག ཡི་གེ་ལ་ལ་ནི།
ཁྲི་རལ་གྱི་རྗེས་སུ་བྲིས་པ་ཞིག་ཡིན་པ་ནི། གླང་དར་གྱི་བཤད་པ་ཡོད་པས་ཤེས་
མོད། འོན་ཀྱང་ཁྲི་རལ་དུས་ཀྱི་སྐད་གསར་བཅད་དང་མཐུན་རྒྱུ་ཕར་ཞོག
དེའི་སྔོན་གྱི་ཁྲི་སྲོང་སོགས་ཀྱི་དུས་སུ་བྲིས་པའི་རྡོ་རིང་དང་དྲིལ་ཆེན་སོགས་ཀྱི་
ཐོག་གི་ ཡི་ གེ་ དང་ བརྗོད་ ཚུལ་ དག་ཆ་ གང་ ཐད་ནས་མི་མཚུངས། ཡིག་
གཟུགས་ཀྱང་གཟབ་གཤར་གང་ཡིན་ཆ་མི་འབྱེད་པ་ཡོད། ཐ་ན་ཁ་དང་ག་
གཉིས། ཅ་དང་ཆ་གཉིས། པ་དང་ཕ་གཉིས་སོགས་ཁྱད་པར་མེད་པར་ལག་
ཏུ་གང་ཐོན་བྲིས་པ་དང་། ཁ་དང་ཆའི་སྔོན་འཇུག་ལ་ག་དང་བ་བཞག་པ་
སོགས་ཤིན་ཏུ་མང་། བརྡ་རྙིང་མང་བ་ནི་དེ་དུས་ཀྱི་སྤྱིའི་འབྲི་ལུགས་དང་
མཐུན་ང་་ཊིཀ་བྱེད་ཤེས་རྒྱུ་རེད་སྙམ།
འངའི་སྟབས་ཀྱིས། མི་རིགས་གཞན་པ་འགའ་ཞིག་གིས་སུམ་ཅུ་བ་ནི་
739



ཐོན་མིས་བརྩམས་པ་མ་རེད། དེ་དུས་ཀྱི་ཡིག་ཆ་ཏུན་ཧོང་གི་ཡིག་ཆ་དང་མི་
མཐུན་འདུག ཅེས་མོན་ཡུལ་རྡོར་གཅོད་ཀྱི་དཔེ་རུ་འགྱུར་ཉེན་ཡོད། ཐ་ན་
ཐོན་མི་སམ་བྷོ་ཊ་ཟེར་བ་ཞིག་མེད། དེ་རྒྱུའི་ལོ་རྒྱུས་ན་མེད་དོ་ཟེར་བ་དང་།
དེ་ནི་ཚོགས་པ་ཞིག་གི་མིང་རེད་མི་གཅིག་མ་རེད་ཟེར་བ་དང་། སྔོན་གྱི་ཡིག་
ཆ་དག་རྡོག་རྫིས་གཏོང་བྱེད་སྔར་མ་གྲགས་པའི་གཏམ་རེ་ཡིག་ལོབ་རེའི་ནང་
ནས་རྙེད་དོ་ཟེར་བ་དང་། ཕྱི་རྒྱལ་ག་གེ་མོ་ནས་རྙེད་དོ་ཟེར་བ་སོགས་ཕར་
དེད་ན། སྦྱང་ཁུ་སྐྱ་ཡོག་སེའི་ལོ་རྒྱུས་ལྟ་བུར་འགྱུར། སྔར་བཤད་དང་གསར་
བཤད་གང་ཡིན་ཀྱང་། དགག་བྱ་མེད་ལ་དགོས་པ་ཡོད་ན་ཁས་ལོས་ལེན།
དགོས་པ་དང་ཁེ་ཕན་མེད་ན་བསྐྱུར་བར་འོས་སྙམ། མདོར་ན་བོད་ཀྱི་ལོ་རྒྱུས་
ལ་རྒྱུས་མེད་ཀྱི་རྒྱུས་གཏམ་སྨྲ་བ་མི་ཉུང་། རང་རིགས་སེང་གེའི་འགྱིང་བག་
དང་ལྡན་པ་ཉུང་ཞིང་། ཁྱི་ཚོགས་ནང་དམུར་གྱི་དཔེ་ཡང་སྣང་། །
ངས་དབུས་སུ་གཏམ་ཞིག་གི་སྐབས། འདི་དང་ཕྱོགས་མཚུངས་ཤིག་
བཤད་ནས་ཏུན་ཧོང་གཏེར་ཡིག་ཁྱེར་ཡོང་ནས་སྔོན་གྱི་མཁས་པ་དག་གི་ཕྱག་
རྗེས་རྦད་ཀྱིས་བསུབ་པ་ལ། ང་ཡིད་མཐུན་མིན་ཞེས་བཤད་པ་ཡིན། དེའི་
ལན་ལ། གསེར་ལ་བཙའ་ཆགས་ཀྱང་གསེར་ནི་གསེར་ཡིན་ཞེས་ལན་ཡོད་
འདུག དེ་ནི་ཡི་གེ་མ་དག་ཀྱང་དོན་ལ་འཁྲུལ་བ་མེད་པའི་གསེར་སླད་མེད་ལྟ་
བུ་རེད་ཟེར་བ་ཡིན་ཚོད་འདུག ཧེ་ཧེ། ཆོས་ཚུལ་ཟབ་པས་ཐག་གཅོད་མི་སྔ་
ཞིང་། །ཟེར་བ་ལྟར་ད་རུང་བརྟག་དཔྱད་རེ་བཏང་ན་བཟང་རྒྱུ་རེད་སྙམ།
འཇམ་དཔལ་རྩ་རྒྱུད་ཀྱི་ལུང་བསྟན་ཁས་མི་ལེན་ན། དེ་ནི་རྨོངས་དད་
རེད་ཅེས་བཤད་ན་ལོས་ཆོགབོད་རིགས་བརྒྱ་ཆ་གོ་ལྔ་ཡན་ལ་ཕོག་ཨེ་འགྲོ་སྙམ་
ནས། དེའི་དོན་ནི་གཞན་ཞིག་རེད་དོ། །དེའི་དོན་ནི་ཆེས་གཞན་ཞིག་རེད་
740



དོ། །ཞེས་མཛུབ་མོ་འཛུགས་ས་མེད་པའི་བཤད་དྲི་མི་བྲོ་བ་ཞིག་བཤད་པ་ལ་
ཁོང་འཛུམ་འཆོར་གྱིན་འདུག
ངས་ནི་བོད་རང་ལ་གཞན་ལ་ངོ་གནོང་མི་དགོས་པའི་རིག་གནས་ཤིག་
ཡོད་པ་འདི། སྐུ་དྲིན་ཅན་སྲོང་བཙན་དང་བཀའ་དྲིན་ཅན་ཐོན་མི་སམ་བྷོ་ཊ་
གཉིས་ནས་བཟུང་། རང་གི་བླ་མའི་བར་གྱི་མཁས་དབང་རྣམས་ཀྱི་དྲིན་རེད་
བསམ་ཡོད། རིག་གནས་འདི་ལྟ་བུ་ཞིག་མེད་ན། མི་རིགས་ཅུང་ཟད་ཆེན་པོ་
འགའ་ཞིག་ལྟར་རྒྱ་མིན་གཞན་མིན་དུ་འགྱུར་བ་དང་། ཡང་ན་མི་རིགས་ཁ་
ཅིག་ལྟར་རིག་གནས་དཔལ་འབྱོར་གང་ཐད་ནས་རྗེས་ལུས་ཐ་ཆད་དུ་འགྱུར་
བ་དང་། ཡང་ན་མི་རིགས་ཀྱི་མིང་ཙམ་ལས་ལྷག་མེད་རྒྱུ་རེད་སྙམ།
ཆོས་ལུགས་ཡོད་ པའི་ སྟབས་ ཀྱིས་ ཡར་ ཐོན་ དུ་ མ་ སོང་བ་ཡིན་ན།
འཇར་པན་ཡང་ཡར་ཐོན་ཡིན་མི་སྲིད། ཆོས་མེད་པས་ཡར་ཐོན་དུ་འགྲོ་རྒྱུ་
ཡིན་ན། དབྱིས་རིགས་ཀྱང་ཡར་ཐོན་བླ་ན་མེད་པ་ཞིག་ཡིན་ཆོགདཔྱད་པ་
ཞིབ་མོ་རེ་ཐོངས།
དེང་སྐབས་སྲིད་ཇུས་ནི་ལེགས་པ་བླ་ན་མེད་པ་ཞིག་ཡིན་གཤིས། མི་
རྣམས་ཀྱི་རང་དབང་དང་འཚོ་བ་ཤིན་ཏུ་བཟང་བ་མཐོང་ནས། དགའ་སྤྲོ་
སྐྱེས་ཏེ་མེས་རྒྱལ་གྱི་ཅན་བཞི་འཛུགས་སྐྲུན་ལ་ཚེ་མཇུག་འདིར་ཞབས་འདེགས་
གང་ཐུབ་རེ་ཞུ་སྙམ་ཡོད། འདི་དག་ནི་སྤྱི་དོན་ལ་བསམས་ནས་ངོ་དགའ་ཟོལ་
འཇོག་མེད་པར་སེམས་ལ་དྲན་ཚོད་སྨྲས་པ་ཡིན། ཀུན་སློང་ གཞན་མེད་
ལགས། །
དེ་ཡང་གླིང་གི་མི་རྒྱུད་ནི། བོད་མེའུ་ལྡོང་དྲུག་གི་ནང་ཚན་ལས། སྨུག་
པོ་ལྡོང་གི་རིགས་རྒྱུད་རེད། ལྡོང་“ ར་ཁྲ་རྒན་པོ” ལ་བུ་གསུམ་བྱུང་བ་རྣམས་
741:



ཀྱིས་རྨ་ཆུའི་སྟོད་སྨད་བར་གསུམ་དུ་གཞི་བཟུང་ནས་བསྡད་པ་ལ་མི་རྒྱུད་མང་
དུ་འཕེལ་ཏེ་སྡེ་ཆེན་པོར་ཆགས། དེ་ནས་བཟུང་བུ་སྐྱེས་པ་སྟག་ཤར་དཔའ་བོ་
ཤ་སྟག་བྱུང་། ལྡོང་ཆོས་འཕེལ་ནག་པོ་ལ་མ་མི་གཅིག་པའི་བུ་གསུམ་བྱུང་བ་
ལས། གླིང་ཆེ་རྒྱུད། འབྲིང་རྒྱུད། ཆུང་རྒྱུད་གསུམ་བྱུང་ནས་མི་རྒྱུད་རབ་ཏུ་
འཕེལ་ཏེ། སྡེ་ཤོག་ཆེ་ཞིང་བཙན་ཕྱུག་འཛོམས་པས་སྙན་གྲགས་ཤིན་ཏུ་ཆེ་བ་
བྱུང་། སྨུག་པོ་ལྡོང་གི་མི་རྒྱུད་འབྲོག་སྡེ་ཆེན་པོ་འདི་ལ་གླིང་རུ་ཐོགས་པའི་རྒྱུ་
མཚན། བཙན་ཕྱུག་འཛོམས་པས་ཡུལ་ཁམས་རྣམས་སུ་སྙན་གྲགས་དང་ལབ་
གླེང་ཤིན་ཏུ་ཆེ་བ་བྱུང་སྟབས། མིང་ལ་“ གླེང་རུ” ཞེས་ཐོག་ནའང་ཕྱིས་སུ་ཡི་
གེ་འགྱུར་ནས་“ གླིང་རུ”ཞེས་གྲགས་པ་བྱུང་། གླིང་གི་བུ་རྒྱུད་སྐྱ་ལོ་ཟེར་བས།
བྱང་བཟའ་ཟེར་བ་བག་མར་བླངས་པ་ལ་“ རྒ་སྐྱ་ལོའི་སེང་ལྕམ་འབྲུག་མོ” ཟེར་
བས། ཕྱིས་སེང་ཆེན་གྱི་བཙུན་མོར་གྱུར་པ་དེ་འཁྲུངས། གླིང་གི“ སེང་བློན”
ཟེར་བས། རྒྱ་བཟའ་ལྷ་སྐྱིད་སྒྲོལ་མ་དང་། འགག་བཟའ་གཉིས་བག་མར་
བླངས་པས། རྒྱ་བཟའ་ལ་དཔའ་བོ་རྒྱ་ཚ་ཞལ་དཀར་འཁྲུངས། འགག་བཟའ་
ལ་གླིང་རྗེ་གེ་སར་འཁྲུངས། འཁྲུངས་ཡུལ་ནི་ཁམས་ཀྱི་སྐྱིད་སོས་ཡག་གི་ཁ་
མདོ་རེད་ཟེར། འཁྲུངས་པའི་ལོ་ཚིགས་ནི་《མདོ་སྨད་ཆོས་འབྱུང་དེབ་ཐེར་རྒྱ་
མཚོ》ལས། གེ་སར་རྒྱལ་བོ་འཁྲུངས་ལོ་ནི་ལྕགས་བྱི་དང་ཆུ་སྦྲུལ་ལ་འདོད་
མཁན་གཉིས་སྣང་བ་གང་ཡིན་ཀྱང་རབ་བྱུང་དང་པོ་ཚུགས་ཁ་མའི་དྲུག་ཅུ་
སྐོར་དེར་གཏོགས་ལ། རླངས་བྱང་ཆུབ་འདྲེ་བཀོལ་དང་སྨྲ་ཏི་ཛྙ་ན་ཀིརྟི་སྤྱན་
དྲངས་ཏེ། ཆོས་ཞུས་པ་དང་། གཙུག་ལག་ཁང་བཞེངས་པས་ཀྱང་ཤེས་ནུས།
ཞེས་སྒྲུབ་བྱེད་ནུས་ལྡན་བཀོད་པ་ལྟར་རོ། །ཡང་རབ་བྱུང་དང་པོའི་ས་སྟག་ལ་
འཁྲུངས་པར་འདོད་མཁན་བྱུང་བ་དང་དེ་གཉིས་ཀྱི་བར་ཁྱད། སྔ་མའི་ལྕགས་
742



བྱི་དང་དེང་འདིའི་བར་ལ་ལོ་ངོ་སོ་བརྒྱད་དང་། སྔ་མའི་ཆུ་སྦྲུལ་དང་དེའི་བར་
ལ་ཞེ་ལྔ་ཙམ་ལས་ཁྱད་པར་ཆེན་པོ་མེད། འདི་དག་ནི་མཁས་པའི་གསུང་ཡིན་
ཕྱིར་དཔྱད་གཞིར་འོས། སྲོང་བཙན་གྱི་སྔོན་དང་། དེའི་དུས་ཨེ་ཡིན་བསམ་
ཟེར་བ་སོགས་བླུན་པོའི་གཏམ་ལ་ཚད་བཟུང་མེད་པས་དཔྱད་ཀྱིས་ག་ལ་ལང་།
གེ་སར་འཁྲུངས་རྗེས་བུ་ཆུང་དེ་རྒྱུ་ཚའི་མདུན་དུ་ཁྱེར་བས། རྒྱ་ཚ་རང་གི་ནུ་བོ་
ཞིག་འཁྲུངས་པ་ཤིན་ཏུ་དགའ་ནས། ཨ་རེ་དགའ། ད་ངའི་བསམ་པ་འགྲུབ་
སོང་བ་ཡིན་སོགས་གསུངས། ཁྱེའུ་རྒྱ་ཚ་ལ་དགའ་བའི་རྣམ་འགྱུར་གྱིས་ཇོར་
སེ་བཞུགས་པས། རྒྱ་ཚས་ནུ་བོའི་མིང་ལ་ཇོ་རུ་ཞེས་ཐོགས་ཤིག་གསུངས་པ་
བཞིན་རེ་ཞིག་གི་བར་དུ་ཇོ་རུ་ཞེས་གྲགས་སོ། །
དེ་ནས་ཇོ་རུ་ཅུང་ཟད་ལག་ཆགས་པའི་སྐབས་སུ། གླིང་སྡེའི་དཔོན་ཁྲོ་
ཐུང་གིས་ཇོ་རུ་བློ་རིག་ཅན་ཞིག་ཡིན་པ་མཐོང་སྟེ། འདི་ཆེར་སྐྱེས་དུས་དཔོན་
ས་འཕྲོག་ཉེན་ཡོད་སྙམ་ནས། འགག་མོ་འདྲེ་རེད་ཟེར་ནས། འགག་མོ་མ་བུ་
གཉིས་རྨ་སྨད་གཡུ་ལུང་སུམ་མདོར་རྒྱང་འཕུད་བཏང་། དེ་ནས་ཇོ་རུ་ལག་
ཆགས་ཡག་གི་སྐབས་ཤིག་ཏུ། གླིང་གི་རྟ་རྒྱུག་བྱེད་པའི་ཆེད་དུ། ཚོགས་ཆེན་
ཞིག་འཚོགས་ཏེ་གླུ་ལེན་གར་རྩེད་སོགས་ཀྱི་སྟོན་ཆེན་ཞིག་བྱས། དེའི་སྐབས་
ཇོ་རུ་གླིང་ཡུལ་དུ་སླེབས་ཏེ་གློ་བུར་དུ་ཚོགས་ཆེན་དུ་ཞུགས། ཁྲོ་ཐུང་གཙོར་
བྱས། ཁྲོ་ཐུང་གཙོར་བྱས། གླིང་ཆེ་རྒྱུད། འབྲིང་རྒྱུད་གཉིས་མི་དགའ་ཡང་།
ཇོ་རུ་ཆུང་རྒྱུད་ཚང་ཡིན་པས། ཆུང་རྒྱུད་ཚང་དགའ་སྤྲོའི་ནམ་མཁའ་ལངས།
འབྲུག་མོས་གཉེན་འདེམས་ཀྱི་མདའ་མོ་ནམ་མཁའ་ལ་འཕངས་པ་ཇོ་རུའི་ཐོག་
ཏུ་ལྷུང་། ཇོ་རུ་དང་གཉེན་བསྒྲིག་བྱུང་། ཇོ་རུ་རང་ཡུལ་དུ་ཕེབས། དེ་ནས་
རྟ་རྒྱུག་བྱེད་རྒྱུ་གྲོས་འཆམ་བྱུང་སྟེ་དུས་བཏབ་ནས། དུས་ཐོག་ཏུ་གླིང་ཆུང་
743



རྒྱུད་ཚང་དང་མང་མང་གི་ཁ་ཐོག་ཏུ་སོང་སྟེ་ཇོ་རུ་ཡང་གདན་དྲངས། མཁར་
སྟག་རྩེའི་མདུན་དུ་སྒར་བཏབ། གླིང་གི་དཔའ་རྟུལ་རྣམས་དང་མི་སྡེ་རྣམས་
དེར་འདུས་པ་སའི་རྩི་ཤིང་བཞིན་དུ་གྱུར། གླིང་གི་རྒྱལ་སྲིད། ཕ་ཟོག་ཡོད་
དགུ། སྐུ་གསུང་ཐུགས་རྟེན་བཅས་པ་རྟ་རྒྱུག་གི་ལྐུག་ལ་བཞག་ནས། ལྷ་
བསང་བཅུ་གསུམ་བཏང་སྟེ་རྟ་རྒྱུག་བྱས། ཇོ་རུས་སྔར་ནས་ཁ་ལོ་བཏུལ་ཟིན་
པའི་ལྷ་རྟ་རྐྱང་རྒོད་ལ་བཞོན་ནས་གཅིག་བསྐུར་གཉིས་བསྐྱར་གྱིས་སྔོན་ལ་
སླེབས་ཏེ་ཁྲི་ཁར་གཟི་བརྗིད་དང་ལྡན་པར་བཞུགས་སོ། ། །
དེ་ནས་དར་འཕྱར་དུང་འབུད་སོགས་དགའ་སྟོན་རྒྱ་ཆེན་པོ་བྱས་ཤིང་།
གླིང་ཆེ་རྒྱུད། འབྲིང་རྒྱུད། ཆུང་རྒྱུད་ཀྱི་དཔའ་རྟུལ་རྣམས་དང་དཔོན་ཐམས་
ཅད་འདུས་ནས་བུ་ཇོ་རུ་ལ་མཇལ་དར། རྟ་རྐྱང་རྒོད་ལ་མགྱོགས་དར་ཕུལ།
དེ་དུས་ཁྲོ་ཐུང་གིས་རྒྱ་དར་དཀར་བོ་དྲི་མས་མ་གོས་པ་ཞིག་བཞག་ནས།
སེམས་ལ་མི་དགའ་ཡང་། ངོ་འཛུམ་མདངས་དགའ་བའི་རྣམ་འགྱུར་གྱིས། །
ཧེ་ཧེ། ངའི་ཚ་བོ་ལ་དེ་རིང་། གེ་འདི་འདྲ་སར་འདུག་ཟེར། དེ་ནས་ཇོ་རུ་ཁོ་
རང་གིས་ང་རང་གི་མིང་རང་གིས་མ་ཐོགས་པར། དེ་རིང་ང་ལ་ཨ་ཁུས་གེ་སར་
བཏགས་པ་དེ་རྟེན་འབྲེལ་ལེགས། གེ་སར་སར་སྡང་བའི་དགྲ་ལ་སར། དོན་
འགྲུབ་འགྲུབ་ཁྲ་མོ་གླིང་ལ་འགྲུབ། ཅེས་གསུངས་ཤིང་། གེ་སར་ནོར་བུ་དགྲ་
འདུལ་ལམ། སྐྱེས་བུ་དོན་འགྲུབ་ཀྱི་མཚན་གསོལ་ནས། ཁྲ་མོ་གླིང་གི་རྗེ་བོར་
གྱུར་ཏོ། །
གེ་སར་ཞེས་པའི་མིང་དེ་ལྟར་ཐོགས་པ་རེད། སྤྱིར་སྒྲ་གཅིག་དོན་མང་
ལ་འཇུག་པ། གོ་སྒྲ་དོན་དགུ་ལ་འཇུག་པ་ལྟ་བུ་ཡོད། གེ་སར་ཞེས་པའང་དོན་
ཁ་ཤས་ལ་འཇུག་པ་ཡོད་མོད། འདིར་གེ་སར་ཞེས་པ་གཞོན་དར་དཔའ་པོ་ལ་
744



འཇུག་སྟེ། ཁྲོ་ཐུང་གིས་ངའི་ཚ་བོ་ལ་གེ་འདི་འདྲ་སར་འདུག ཅེས་པའི་དོན་
ནི། ངའི་ཚ་བོ་དེ་རིང་འདི་འདྲའི་གཞོན་ནུ་དར་མ་དཔའ་བོ་ཞིག་ཏུ་གྱུར་
འདུག་ཅེས་པའི་དོན་ཡིན་ལ། ཁོང་གིས་ཡང་གེ་སར་སར་སྡང་བའི་དགྲ་ལ་
སར། དོན་འགྲུབ་འགྲུབ་ཁྲ་མོ་གླིང་ལ་འགྲུབ། ཅེས་པའང་གཞོན་དཔའ་བོ་
སྡང་བའི་དགྲ་ཐོག་ལ་དཔའ། གཞོན་ནུ་དཔའ་བོས། རང་གི་སྡེ་ཆེན་ཁྲ་མོ་
གླིང་གི་དོན་འགྲུབ་པར་བྱེད་ཅེས་པ་ཡིན། དེས་ན་འདིར་གེ་སར་གྱི་སྒྲ་དོན་
ལེགས་སྦྱར་ཚུན་ཆད་ཁྱེར་ཡོང་ནས་རྙོག་ལྡུར་མི་སྨྲ་བར་ཞུ། དེ་དུས་ཀྱི་ས་ཆ་རྫ་
གུ་རའམ། ཀུར་རིའི་རྫ་སྐྱ་མཐོན་པོ་དང་། རྡོ་ཕ་བོང་ཟུར་བཞི་བའི་བཞུགས་
ཁྲི་ད་ལྟའང་ཡོངས་སུ་གྲགས་པ་རེད། རྒྱུས་ལེན་སྙམ་ན་སོང་ལ་ལྟོས།
བདུད་བཏུལ་ ཞེས་ པ་དེ་ ནི། སུམ་པ་ཡེ་ ཤེས་ དཔལ་ འབྱོར་ གྱིས་
གསུངས་པ་ལྟར་རེད། དེ་ནི་ལྷ་སའི་བྱང་ངོས་ཀྱི་གནམ་མཚོ་ཕྱུག་མོའི་ཕྱོགས་
སུ་ཡོད་པའི་གྲེ་བ་ནང་ཚན་གྱི་སའི་ཆར་གཏོགས་པ། གུ་རུ་དང་མོན་རུའི་ས་
མཚམས་སུ་སྐྱེས་པའི་མི་སྟོབས་རྩལ་ཅན་ཞིག་ཡོད་པ་དེས་རྐུན་ཇག་གི་མགོ་
གཙོ་བྱས་ནས། མི་རྣམས་ལ་རྐུ་འཕྲོག་གསོད་བཅོམ་གྱིས་གནོད་འཚེ་མང་བོ་
བཏང་བས། དེའི་མིང་ལ་བདུད་ཟེར། དེ་ལྷ་སའི་བྱང་ངོས་ཀྱི་འདམ་ཞེས་
པའི་ས་ཆར་ཕྱིན་ནས། རི་དྭགས་གསོད་པ་དང་རྐུ་འཕྲོག་སོགས་བྱས་ཏེ་ས་
དེར་བསྡད། ཤ་བའི་རྭ་དང་རུས་པས་མཁར་བརྩིགས་ནས་བསྡད་པའི་ས་དེ་
ལ། ཤ་རྭ་གནམ་རྫོང་ཟེར། གནའ་དུས་རྒྱ་དབུས་པ་དག་གི་ལམ་ཡིག་ཏུའང་
ཡོད། དེ་སྐབས་བོད་ཁ་འཐོར་གྱི་དུས་ཡིན་སྟབས། ཁོས་འཁོར་མང་པོ་
བསྡུས་ཏེ་སྡེ་ཆེན་ཞིག་ཆགས། ཁོ་སྡེ་ཆེན་དེའི་རྒྱལ་བོ་བྱས་ནས་གཞན་ལ་
དམག་འཇུག་བྱས། སྐབས་ཤིག་ཁོ་མདོ་ཁམས་གླིང་ཡུལ་དུ་སླེབས་ཏེ། གེ་
745



སར་བཙུན་མོ་མེ་བཟའ་འབུམ་སྐྱིད་དང་། ནང་མི་གཉིས་ཕྲོགས་པའི་རྐྱེན་
གྱིས་གེ་སར་དཔུང་བཏེགས་ཏེ་གཡུལ་བཀྱེས་པས། བདུད་རྒྱལ་བསད། སྡེ་
འབངས་མངའ་འོག་ཏུ་བསྡུས་པའི་ཡུན་ལ་ལོ་གཉིས་དང་ཟླ་བ་གསུམ་འགོར་
ཟེར། །
དེ་རྗེས་གེ་སར་བདུད་ཡུལ་ནས་རང་ཡུལ་དུ་མ་སླེབས་པའི་སྐབས་ཤིག་
ཧོར་གླིང་འཁྲུགས་ཏེ་འབྲུག་མོ་འཕྲོག་པ་སོགས་ཀྱིས་རྐྱེན་བྱསཏེ། ཧོར་གླིང་
གཡུལ་འགྱེད་ཆེན་པོ་བྱུང་སྟེ། མཐར་གེ་སར་གྱིས་ཧོར་ཡུལ་ཆམ་ལ་ཕབ།
ཧོར་ལ་དེའི་སྐབས་གུར་དཀར་དང་། གུར་སེང་། གུར་ནག་གསུམ་ཡོད། ཨ་
ཆེན་ལུང་བའི་གངས་ཆགས་དཀར་བོའི་སྨད་དུ་རྫ་ཆེན་པོའི་ཉེ་འདབས་སུ།
ཧོར་གུར་དཀར་གྱི་ཡ་ཙེའི་མཁར་ཤུལ་ཡོད་ལ། དེར་དེང་སང་ཡང་ཧོར་རྒྱལ་
བོའི་སྡེ་ལྷག་གི་མི་རྒྱུད་ཡོད། འ་སྟོད་ཤུག་ཤུའི་ཆུ་ནས་རྒྱའི་ཁུའུ་ཀྲུ་མཁན་གྱི་ཚུ་
རོལ་གྱི་བར་དུ། ཧོར་གུར་སེར་གྱི་རྒྱུད་པ་ཤ་ར་ཡུ་གུར་ཟེར་བའི་ཆ་ལུགས་མི་
འདྲ་བའི་མི་སྡེ་ཡོད། ཐུའུ་བཀྭན་ཆོས་ཀྱི་ཉི་མས་མཛད་པའི་དགོན་ལུང་དཀར་
ཆག་ལས། མཁན་པོ་སུམ་ཅུ་བ་མཁྱེན་རབ་དབང་ཕྱུག་ངག་དབང་དགེ་ལེགས་
རྒྱ་མཚོ་ནི། བདེ་དགུ་ཆེ་བ་དཔལ་ལྡན་རྒྱ་མཚོའི་སྐུ་སྐྱེས་གསུམ་པ་ཡིན་ལ།
འཁྲུངས་ཡུལ་ཤ་ར་ཡུ་གུར་དུ་གྲགས་པ། དེ་ནི་གེ་སར་གྱི་ལོ་རྒྱུས་སུ་ཧོར་གུར་
སེར་ཞེས་འབྱུང་བ་དེ་ཡིན་ཞིང་། ཞེས་གསུངས་པ་དང་། ཡང་དེ་ལས། རྒྱལ་
བོ་སྐུ་ལྔ་བོད་དུ་བྱོན་པའི་ལོ་རྒྱུས་སུ། བྷ་ཏ་ཧོར་གྱི་སྒོམ་གྲྭ་བཅོམ་ཟེར་བའི་ཧོར་
གྱི་ཡུལ་ཡང་འདི་ཉིད་ཡིན་ཞེས་མང་པོ་ཞིག་གིས་གླེང་བ་བདེན་པ་འདྲ་སྟེ།
སོག་སྐད་ལ་ཤ་ར་ཨུར་གེ་ཞེས་པ་གུར་སེར་བོ་ཟེར་བ་ཡིན་པས། ཨུར་གེ་སྒྲ་
ལོག་པས། ཡུ་གུར་ཞེས་བོས་སམ་སྙམ་ཞིང་། བྷ་བ་ཏ་རུ་བ་ཟེར་བའི་ཕ་ཚོ་
746



གཅིག་དང་། སྒོམ་གྲྭའི་ཤུལ་ཡིན་ཟེར་བའི་གྱང་རོ་འགའ་ཞིག་ད་དུང་ཡང་
སྟོན་རྒྱུ་འདུག་ལ། རྒྱལ་བོའི་རིགས་ཀྱིད་དཀོར་བདག་གདུག་པ་ཅན་མང་
ཞིང་། དེ་རྣམས་མཆོད་ལུགས་ཀྱང་རྒྱལ་གསོལ་དང་དབྱིབས་འདྲ་བར་སྣང་
ངོ་། །ཞེས་གསུངས་སོ། །མཚོ་སྔོན་ཕྱོགས་ཀྱི་ཧོར་སྦྲ་ཁྲ་ཟེར་བའི་སྡེ་ཤོག་དེ་
ཡང་གུར་དཀར་གྱི་སྡེ་ལྷག་ཡིན་ལ། དེང་སང་ཅི་ཡིན་མ་ཤེས། བཅིངས་
འགྲོལ་སྔོན་དུ་སྡེ་ཚོ་དེ་རྣམས་སུ་མུན་རུབ་ཁར་རྟ་རྐྱང་རྐྱང་བཞོན་མཁན་གྱི་
འགྲུལ་བ་སླེབས་ན་ལྟས་ངན་དུ་བརྩི་ཟེར་ཞིང་། རྒྱལ་བོའི་མདུང་ལྷ་ཕབ་པའི་
ལུགས་སྲོལ་ཀྱང་ཡོད་ཟེར་རོ། །
འཇང་ཡུལ་ནི། ཡུན་ནན་ཞིང་ཆེན་གྱི་ཁོངས་སུ་ཡོད། སྔར་སྟོབས་
འབྱོར་ཆེ་ཡང་། བོད་ཆོས་རྒྱལ་གྱི་དུས་སུ་བོད་རྒྱལ་གྱིས་དབང་དུ་བསྡུས།
བོད་སིལ་བུར་འཐོར་བའི་དུས་སུ། བོད་ལ་རྐུན་ཇག་སོགས་བརྙས་གཙེ་སྣ་
ཚོགས་བྱས་པའི་དབང་གིས། འཇང་གླིང་གཡུལ་འགྱེད་བྱུང་། དེའི་སྟབས་
ཀྱིས་འཇང་གི་སྟོབས་འབྱོར་ཉམས་ཤིང་། མི་སྡེ་འགའ་ཞིག་བོད་དུ་གྱུར་ན་
ཡང་མི་སྡེ་དང་དཔོན་རྒྱུད་ད་དུང་ཡང་ཡོད། འཇང་ས་དམ་རྒྱལ་བོས་བཅོས་
བསྒྱུར་གོང་དུ་གསེར་དངུལ་དྲེལ་ཁལ་བརྒྱད་ཁྱེར་ནས་ཕྱི་རྒྱལ་དུ་བྲོས་སོང་ཟེར།
སྟག་གཟིག་ནི་ཕྱི་རྒྱལ་སྐད་ཡིན་གཤིས། འབྲི་ལུགས་སྣ་ཚོགས་ཡོད་དེ།
སྟག་གཟིགཏ་ཟིགཏ་ཞིག་ཅེས་བྲིས་པ་ཡོད། ཕྱིས་སུ་བོད་ཀྱིས་གར་ལོག་ཟེར་
བ་ཡང་དེ་ཡིན་ཞེས་ལོ་རྒྱུས་འགའ་ཞིག་ན་སྣང་། ཏཱ་ར་ནཱ་ཐའི་སློབ་དཔོན་
པདྨའི་རྣམ་ཐར་དུ། ཏུ་རུ་ཀྵ་དང་སྟག་གཟིག་གཉིས་གཅིག་པ་ཡིན་གསུངས།
དེང་དུས་ཐུར་ཆི་ཟེར་བ་དེ་ཡིན་ཚོད་རེད། བོད་ཀྱི་སྟག་གཟིག་ཟེར་བ་ནི་ཡས་
ལང་དང་། ཐུར་ཆི། ཆོས་ལུགས་ཧོས་ཧོས་དང་འདྲ་བ་དེ་དག་ཡིན་ཞིང་།
747



གནའ་དུས་རྒྱལ་ཁབ་ཕྱུག་པོ་སྟོབས་དང་ལྡན་པ་ཡིན་གཤིས། སྟག་གཟིག་
ནོར་གྱི་རྒྱལ་བོ་ཟེར། གེ་སར་སྒྲུང་དུའང་སྟག་གཟིག་ནོར་རྫོང་བཅོམ། ཞེས་
པའི་ནོར་རྫོང་ནི་གྲོང་ཁྱེར་དང་ཕོ་བྲང་ཕྱུག་པོའི་བརྡ་ཆད་རེད། བོད་ཆོས་རྒྱལ་
གྱི་དུས་སུ་བོད་ལ་བཙན་འཛུལ་དུ་མ་བྱས་ཀྱང་། མཐར་གཡུལ་ཕམ་ཏེ་བོད་
རྒྱལ་ལ་དཔྱ་ཁྲལ་འབུལ་དགོས་བྱུང་། བོད་ཁ་འཐོར་གྱི་དུས་སུ། བོད་ཀྱི་སྲིད་
ཉམས་ཤིང་མགོ་འཐོར་དུ་སོང་བ་ཤེས་ནས། བོད་ལ་རྐུན་ཇག་སོགས་གནོད་
པ་བྱས་ན་ཡང་། དེའི་སྐབས་དབུས་གཙང་དུ་སྡེ་དཔོན་སྟོབས་ལྡན་དམག་
ཤུགས་ཅན་མེད་གཤིས། དབུས་གཙང་གི་ཆེ་གཙོ་འགས་མདོ་ཁམས་ཀྱི་དཔའ་
བོ་སྟོབས་ལྡན་དམག་ཤེད་ཅན་གླིང་གེ་སར་རྒྱལ་བོ་སྐུལ་སློང་བྱས་པ་སོགས་ཀྱི་
རྐྱེན་གྱིས། སྟག་གླིང་གཡུལ་འགྱེད་བྱུང་སྟེ། སྟག་གཟིག་ནོར་རྫོང་བཅོམ་སྟེ་
རྒྱལ་ཁ་བླངས། དེ་དུས་བོད་ལ་གནོད་པ་བྱེད་པའི་རྒྱ་ནག་གི་གྲོང་དང་གྲོང་
རྡལ་འགའ་ཞིག་བཅོམ་པའི་མཁར་ཤུལ་རྔ་བ། ཟངས་དཀར། མཛོད་དགེ་
དང་། ཀན་ལྷོ་ཕྱོགས་སུའང་ཡོད།
དེ་དག་ལ་སོགས་པ་གཡུལ་ཆེན་བཅོ་བརྒྱད་སོགས་བགྱིས་པ་དང་། རྨ་
སྟོད་སྨད་བར་གསུམ་སོགས་མདོ་ཁམས་ཡོངས་ལ་དབང་བསྒྱུར་ཅིང་། བོད་
ཡུལ་ཕལ་མོ་ཆེ་ལ་ལུང་འབེབས་པ་བྱུང་ངོ། །
གླིང་གེ་སར་འདས་རྗེས་རིམ་གྱིས་མངའ་ཐང་ཉམས་པར་གྱུར་ནའང་
གདུང་རྒྱུད་དང་མི་སྡེའི་ལྷག་དུ་མ་ཡོད། སྡེ་དགེ་ཕྱོགས་ཀྱི་སྡེ་དཔོན་གླིང་ཚང་
རྒྱལ་བོ་ནི་གླིང་སེང་ཆེན་གྱི་རྒྱལ་རྒྱུད་རེད། གླིང་འགུ་ཟིའི་རྒྱལ་བོ་ཟེར་ལ།
སྲས་དགྲ་བླ་རྩེ་རྒྱལ་ནས་བརྩིས་པའི་གདུང་རབས་ཞེ་དགུ་སོང་། ཞེས་སྔོན་གྱི་
གླིང་ཚང་རྒྱལ་བོའི་རྒྱལ་རབས་ལོ་རྒྱུས་སུ་ཡོད་འདུག གླིང་ཚང་རྒྱལ་བོ་ནི་དེང་
748



སང་རྒྱ་གར་ན་བསྡད་ཡོད། གླིང་ཚང་རྒྱལ་བོའི་རྒྱལ་ས་དེ་ན་སྔོན་གྱི་གླིང་གེ་
སར་གྱི་སྦྲ་ཤུལ་ཡོད་པ་དང། གེ་སར་སོགས་ཀྱི་གོ་མཚོན་དང་། བ་སོའི་ཕྱག་
ཐམ་སོགས་ཡོད། སྡེ་དགེའི་ལྕང་ར་ན་ཁྲོ་ཆུའི་དངུལ་རྫོང་གི་ཤུལ་ཡོད་འདུག་
ལ། མཚོ་སྐྱ་རེངས་དང་སྔོ་རེངས་གཉིས་ཀྱི་བར་དུ་འབྲུག་མོའི་གསེས་མཁར་
དང་། འབྲུག་མོའི་ཆུ་འཁུར་སའི་རྡོ། སྐྱ་ལོའི་གཡག་རྔའི་ལབ་རྩེ། ཕོ་བྲང་
སྟག་རྩེའི་མཁར་ཤུལ་ཡོད། འདན་ཁོག་གི་ས་སྐྱིད་སོས་གཡག་གི་མདོ་ན། གེ་
སར་གྱི་ལྷ་ཁང་ཡོད་ཀྱང་། གོད་ཆག་སྐབས་གཏོར་བརླག་བྱས་ཡོད་པ་གཞིར་
བཞག་ཡིན་ཀྱང་གྱང་རོ་རེ་ལྷག་ཡོད་ལས་ཆེ། དེ་ན་གེ་སར་གྱི་རེད་ཟེར་བའི་
ཁྲབ་རྨོག་གོ་མཚོན་སྒ་སྲབ་སོགས་སྔར་ཡོད། ད་སྐབས་ཅི་ཡིན་མ་ཤེས། མགོ་
ལོག་གི་གླིང་བླ་མ་ཆོས་རྡོར་ཡང་གླིང་གི་རྒྱུད་པ་ཡིན་གཤིས། གླིང་བླ་མ་ཞེས་
འབོད། དེ་གའི་གླིང་སྐོར་ཞེས་པའི་རུ་སྡེ་དེ་ཡང་གླིང་གི་སྡེ་ལྷག་ཡིག་འདུག
སྡེ་དགེའི་ཕྱོགས་ཀྱི་རྫ་ཁོག་གི་ཆབ་བཙའ་དགོན་པའི་གཡོན་ཟུར་དུ་ཨ་མྱེ་ཁྲ་
རྒན་གྱི་སྦྲ་ཤུལ་ཡོད། རྫ་དཀར་ནག་གི་ཕྱོགས་སུ་གླིང་གིས་མདའ་རྩལ་སྦྱང་
སའི་ཕ་བོང་གྲུ་བཞི་མ་ཕ་རི་ཚུ་རི་གཉིས་ཀ་ན་ཡོད། ཁྲ་གླིང་དགོན་པའི་ཐག་
ཉེ་ས། རྒྱུ་དར་གྱི་ས་ནག་ལུང་མདོ་ན། གེ་སར་གྱི་མཁར་ཤུལ་ཡོད། རྨ་སྨད་
གཡུ་ལུང་སུམ་མདོ་ཟེར་བའི་ས་དེ་རེད་ཟེར། རྨ་ཆུ་དང་ཁོ་ཆུ་འདྲེས་མཚམས་
ཁོ་མདོ་ཟེར་བའི་ས་ཆ་ན། ཁྲོ་ཐུང་གི་ཕོ་རོག་སྙིང་རྫོང་གི་མཁར་ཤུལ་ཡོད་ལ།
གོ་ཇོ་ན་སེང་སྟག་ཨ་དོམ་གྱི་མཁར་ཤུལ་ཡོད། མགོ་ལོག་པདྨ་རྫོང་ན་གེ་སར།
འབྲུག་མོ། འདན་མ་རྣམས་ཀྱིས་ཁྲུས་བྱེད་སའི་ཆུ་ཚན་ཡོད། ང་རང་ཡང་དེ་
གར་སོང་ནས་བདུན་གཅིག་ལ་བསྡད་དེ་ཁྲུས་བྱས་མྱོང་། མགོ་ལོག་ཕྱོགས་
སྐྱོང་གི་ས་ཆ་ན་གླིང་ཁྱ་ཡི་རི་བཤོལ་ཟེར་བའི་རིའི་ངོ་ནས། གླིང་གི་དུས་ཀྱི་
749



ལྕགས་ཀྱི་མདེའུ་མཐོ་གང་རེ་ཡོད་པ་རྙེད་རྒྱུ་ཡོད་ཟེར། མགོ་ལོག་མི་ར་ཟེར་
བའི་ས་ན། གེ་སར་གྱི་ལྷ་རྟ་རྐྱང་ལིའི་རྔོག་མ་འབྲེག་ས་བྲག་ཟོར་ཡོད་པ་རེད།
དེང་སང་ཡང་རྟའི་རྔ་རྔོག་མཆོད་སྲོལ་འདུག མགོ་ལོག་དཀར་བོའི་ཁོག་ན་གེ་
སར་གྱི་བཞུགས་ཁྲི་རྡོ་ཁྲི་རྒྱབ་ཡོལ་ཅན་ཞིག་གདའ། ས་དེ་ན་འཇང་གི་སོ་དེའུ་
ཟེར་བའི་འཇང་གླིང་འཁྲུགས་སྐབས་སུ་འཇང་དམག་ཨེ་ཡོང་སོ་བྱེད་སའི་སོ་
ཁང་རི་རྩེ་ན་ཡོད་པ། རྡོ་ཕ་བོང་ཆེན་པོ་གསུམ་གྱི་སྟེང་དུ། རྡོ་གྲུ་བཞི་རྒྱ་ཁྱོན་
ཁང་མིག་ཆེ་བའི་ཚད་ཙམ་གྱིས་བཀབ་ཡོད་པ། དེའི་མཐར་རྡོ་གྲུ་བཞི་མ་
རྣམས་ཀྱིས་བསྐོར་ཡོད་པ་ཞིག་ཡོད། རྔ་བའི་ཡུལ་གྱི་རྔ་སྟོད་རྩི་མདའ་མན་ན་
གེ་སར་གྱི་རྟ་འདོགས་ས་རེད་ཟེར་བའི་བྲག་རྡོ། རྔ་བའི་སྨེ་སྐོར་གྱི་ས་ཆ།
སྟོད་ན་ཤྭ་ཡུ་འཁོར་ས། བར་ན་ཕྱུགས་རིགས་སྐྱོང་ས། སྨད་ན་འབྲུ་རིགས་
འཁྲུངས་ས། ཟེར་བའི་ས་དེ་ཨ་མྱེ་ཁྲ་རྒན་གྱིས་བཟུང་བའི་ལོ་རྒྱུས་ཡོད། སྐ་
ཆུའི་སྟོད་དུ་གླིང་མཁར་སྟག་རྩེའི་མཁར་ཤུལ་ཡོད་པ་དང་། དེ་མན་གྱི་ཨ་མོའི་
ཁོག་ཏུ་འབྲུག་མོའི་རྟ་ར་ཡིན་ཟེར་བའི་བྲག་ར་ཟླུམ་པོ་ཞིག་ཡོད། དེང་སང་
ཧོང་ཡོན་རྫོང་ཟེར་བའི་ས་ཁོངས་བརྒལ་མཚམས། ཟུང་ཆུ་རྫོང་གི་ཁོངས་ཀྱི་
ས་སྣེ་ཟིན་མཚམས་སུ་སྟོན་མོ་ལུང་ཟེར་བའི་ས་ཆ་ཞིག་ཡོད། ས་དེར་ཧོར་གླིང་
གཡུལ་འགྱེད་སྐབས་གླིང་གིས་རྒྱལ་ཁ་ཆེན་པོ་ཞིག་ནས། ས་དེར་དགའ་སྟོན་
ཆེན་པོ་ཞིག་བྱས་པས། སྟོན་མོ་ལུང་ཞེས་མིང་ཐོགས་པ་རེད། དེ་དང་ས་ཐག་
ཉེ་སར་མདའ་སྦྱངས་རྒོད་ཡུལ་ཟེར་ས་དེར། གླིང་གི་དཔའ་བོ་རྣམས་ཀྱིས་
མདའ་རྩལ་སྦྱངས་ཏེ། བྱ་རྒོད་ལ་མདའ་འཕངས་པས་ས་དེའི་མིང་ལ་དེ་ལྟར་
གྲགས། །
དམུ་དགེ་དགོན་པའི་རྒྱབ་རིའི་ཁ་ན་འོབས་ཆེན་པོ་ཞིག་ཡོད་པའི་མིང་
750



ལ་ཧོར་སྐུང་ས་ཟེར། སྔར་ཧོར་གླིང་འཁྲུགས་སྐབས་ཧོར་དམག་སྐུང་ས་རེད།
དམུ་དགེ་དགོན་པའི་དཀྱིལ་དུ་འོབས་ཆེན་པོ་མི་རྟ་བརྒྱ་ཕྲག་ཆུད་ ས་ཞིག་
བརྐོས་པ། ཧོར་གྱིས་ས་སྲོག་བཅད་པ་རེད་ཟེར་ཡང་ འཐབ་རའམ་མི་རྟ་
བརྒྱ་ཕྲག་དུ་མ་སྐུང་ས་བཟོས་པ་རེད། དེང་སང་དེའི་དཀྱིལ་དུ་ས་རྡུལ་གྱིས་
བསུབ་ཡོད་ཀྱང་། སྣེ་གཡས་གཡོན་གཉིས་ད་རུང་ཁ་མ་གང་བར་ལུས་ཡོད།
དམུ་དགེའི་མཆོད་རྟེན་སྣར་འབྲུག་མོའི་སྦྲ་ཤུལ་ཡོད། དེ་དང་མི་རིང་བ་ན་ར་
ཕུག་ཟེར་བའི་ས་ཆར་མོ་དེའུ་ཟེར་བའི་དེའུ་ཆུང་ཞིག་ཡོད་པ་དེ་གླིང་སེང་ཆེན་
གྱིས་མོ་འདེབས་ས་ཡིན་ཟེར། དམུ་དགེ་དང་མཁར་ལུང་གི་བར་དུ་ས་རྡོ་གྲུ་
བཞི་མ་ལེབ་མོ་མཐར་འོབས་ཀྱིས་བསྐོར་ནས་ཡོད་པ་ཞིག་ཡོད་པ་དེ། གླིང་
དཔོན་རྣམས་ཀྱིས་ཤོ་རྩེད་བྱེད་ས་ཡིན་ཟེར། དེ་ནས་ཤར་ཕྱོགས་སུ་སོང་
མཚམས་གཉང་རྐྱལ་ཁ་ཟེར་བའི་ལ་ཁ་དེར། གླིང་དམག་འགྲོ་སྐབས་ཨ་མྱེ་ཁྲོ་
ཐུང་གི་ཁོག་པ་མ་བདེ་ནས། ཁྲོ་ཐུང་བཤལ་གཉང་བྱས་སྟབས། གཉང་རྐྱལ་
ཁ་ཞེས་མིང་ཐོགས་པ་རེད་ཟེར། དེ་ནས་ཕར་སོང་ན་ཟུང་ཆུ་ཟེར་བའི་ཆུའི་
ཕར་ཁ་དང་། ཚུར་ཁར་གླིང་གིས་དམག་སྒར་བརྒྱབ་པའི་ཤུལ་དང་། ཟུང་
ཆུའི་ཀྲེན་ཅང་ཀོན་མན་ཆད་དུ་དཔའ་ཆེས་གདོང་ཟེར་ས་དེ་གླིང་གིས་དམག་
རྩེད་བྱེད་ས་ཡིན་ལ། སེང་ཆེན་གྱི་མདའ་ཟུག་ཤུལ་ཡིན་ཟེར་བའི་བྲག་ངོ་ཞིག་
ཏུ་མདའ་ཤུལ་ཡོད། ཟུང་ཆུའི་སྟོད་ཨ་གླིང་ཟེར་བའི་སྡེ་བ་དེ་གླིང་དམག་
བསྡད་པའི་སྡེ་ཤུལ་ཡིན་ཟེར་བ་དང་། རྒྱ་རྩེ་ཟེར་བའི་སྡེ་བ་དེ་རྒྱ་ཚ་ཞལ་དཀར་
གྱི་སྡེ་འཐོར་ཞིག་ཡིན་ཟེར་བ་དང་། དེའི་བར་དུ་གླིང་གི་དམག་རུ་བར་མ་
བསྡད་པའི་ས་དེར་བར་རུ་ཟེར་མོད། དེང་སང་བརྡ་ཅུང་ཟད་འགྱུར་ནས་བར་
རུང་ཟེར། དེ་ཡན་ཆད་ཅིག་ན། རྟ་ར་རྟེའུ་ར་ཟེར་བའི་བྲག་ར་ཞིག་ཡོད་པ་
751



དེ། གླིང་དམག་དེར་བསྡད་དུས་འབྲུག་མོའི་རྟ་ར་བྱས་པ་རེད་ཟེར། ས་དེ་
ནས་བྱང་ཕྱོགས་སུ་བརྒལ་བ་མཛོད་དགེ་ཟེར་བའི་ས། སྐ་ཆུ་རྨ་ཆུ་རྨེ་ཆུ་འདྲེས་
པའི་ཆུ་རྒྱུད་དུ། ཧོར་གླིང་གཡུལ་འགྱེད་ཆེན་པོ་ཞིག་བྱས་ནས། ཧོར་དམག་
ཁྲི་ཕྲག་བརྒལ་བ་བསད་དེ། གླིང་གིས་རྒྱལ་ཁ་ཆེན་པོ་ཐོབ་པའི་ལོ་རྒྱུས་ཡོད་ལ།
སྒྲུང་ཡིག་ཏུའང་ཡོད། མཛོད་དགེའི་ས་དེར། སྔོན་མངའ་བདག་ཁྲི་རལ་བ་
ཅན་གྱི་དུས་སུ། བློན་པོ་དགའ་ཡེ་ཤེས་དར་རྒྱས་ཟེར་བས་གཞི་བཟུང་ནས།
འབྲོག་སྡེ་ཆགས་པ་ཡིན་མོད། ཧོར་གླིང་འཁྲུགས་ནས་གླིང་གིས་དབང་བསྒྱུར་
པས། མཛོད་དགེ་གླིང་དཀར་སྟོད་ཀྱི་ས་ཆ། ཞེས་པའི་མིང་དེ་ཆགས། གླིང་
གི་སྡེ་ལྷག་ཞིག་ཡོད་པའི་སྡེ་བ་དེ་ལ་““ གླིང་བ” ཞེས་མིང་མ་འགྱུར་བར་ཡོད།
མཛོད་དགེ་བཞག་སྡོམ་ཞེས་པའི་སར་གླིང་གི་དཔོན་འདུག་སའི་ས་སྟོན་རྒྱུ་
ཡོད། མཛོད་དགེ་སྡེ་གི་ཆོས་རྗེ་ན་གླིང་གི་འབྲུག་དགའ་བདེ་ཟེར་བའི་སྡེ་སྐོར་
འབྲུག་སྡེ་ཟེར་བ་ཡོད། ཁོ་ཚོ་ལ་མ་བགོས་སྤྱི་ནོར་དུ་ཁྲོ་ཆུའི་གསེར་རྡོ། འབྲུག་
མོའི་རྔ་སོགས་ཡོད་ཟེར། དེ་ནས་བྱང་ཕྱོགས་སུ་སོང་བའི་བླ་བྲང་དགོན་པའི་
གཡས་ཕྱོགས་ཀྱི་སྤང་གཞུང་ཆེན་པོ་དེར་གླིང་གི་དཔའ་ཐུལ་དམག་དཔུང་དང་
བཅས་པས་ལྷ་བསང་ཆེན་པོ་ཞིག་བཏང་བའི་སྟབས་ཀྱིས། སྤང་གཞུང་དེ་ལ་
བསང་གཞུང་ཟེར་ཞེས་བླ་བྲང་གདན་རབས་སོགས་ལོ་རྒྱུས་འགའ་ན་ཡོད། དེ་
ནས་འབབ་པའི་ཆུ་བླ་བྲང་གདན་རབས་སོགས་ལོ་རྒྱུས་འགའ་ན་ཡོད། དེ་
ནས་འབབ་པའི་ཆུ་བླ་བྲང་བཀྲ་ཤིས་འཁྱིལ་གྱི་མདུན་བརྒྱུད་དེ། ཧོར་ཚང་ཁོག་
ཏུ་འབབ་པ་དེ་ལ་བསང་ཆུ་ཟེར། འོན་ཀྱང་། གོ་མེན་ཏང་གི་རྒྱ་མི་ཁ་ཤས་
ཀྱིས་ཆུ་བོ་དེའི་མིང་ལ་“ ཞ་ཧུ” ཞེས་བཏགས་ནས་བཙན་ཤེད་ཀྱིས་རྫོང་དེའི་
མིང་ལའང་ཞ་ཧུ་རྫོང་ཞེས་འབོད་དགོས་བྱུང་། དེང་སང་དེར་མཐུད་དེ་ས་ཁྲ་
752



དང་། བོད་ཡིག་ཚགས་དཔར་ཐོག་ལ་དེ་བཞིན་དགོས་པའི་བཀའ་ཤེད་བཞིན་
བྱེད་ཀྱིན་འདུག
བླ་བྲང་བཀྲ་ཤིས་འཁྱིལ་གྱི་གདན་རབས་བཅུ་བ། དགེ་བའི་བཤེས་
གཉེན་ཆེན་པོ་གླིང་དཔོན་སློབ་དོན་འགྲུབ་རྒྱ་མཚོ་ནི་གླིང་གི་དཔོན་རྒྱུད་ཡིན་
གཤིས། གླིང་གེ་སར་གྱི་གྲི་རིང་སོགས་ཡོ་བྱད་འགའ་ཡོད་པ། སྔར་ཨ་ལགས་
གླིང་ཚང་གི་ནང་ཆེན་གྱི་ཚོམས་ཆེན་ལྷ་ཁང་དུ་བཞུགས་ཡོད། དམངས་གཙོའི་
བཅོས་བསྒྱུར་དང་། རིག་གནས་གསར་བརྗེ་ཟེར་བའི་གོད་ཆག་སྐབས། ནང་
ཆེན་གྱི་གནའ་རྫས་ལ་གཏོར་བཤིགས་ཆེན་པོ་བྱུང་ཡང་། གླིང་སེང་ཆེན་གྱི་གྲི་
རིང་དེ་ནི་བླ་བྲང་བཀྲ་ཤིས་འཁྱིལ་གྱི་ཚོགས་ཆེན་འདུ་ཁང་ཐོག་གི་འགྲེམས་
སྟོན་ཁང་གི་ནང་དུ་བཞག་འདུག ང་རང་གི་ལག་ཏུ་བླངས་ནས་ཞིབ་ལྟ་བྱས།
དུས་དེ་སྐབས་ཀྱི་དམག་ཆས་ངོ་མ་རེད་སྙམ། །
དེ་ནས་བྱང་ཕྱོགས་སུ་སོང་བ་ན། ཨ་རིག་ཆུ་ཚན་དང་ཕྱོགས་མཚུངས་
འདབ་ཆགས་པའི་སར། སྔོན་ཧོར་དམག་གིས་བཟུང་བའི་ཨབ་ཆུ་དུག་ཐང་
དེར་ཧོར་དམག་ཕམ་ནས་གླིང་གིས་བཟུང་། གེ་སར་གྱི་བཞུགས་ཡུལ་ལྷ་ལུང་
གཡུ་མདོ། མཛོ་འདོགས་ས་ཡིན་ཟེར་བའི་རི་དེའུ་ཞིག་གི་ཉེ་འགྲམ་དུ་སྤང་
སྔོན་པོ་ལ་བྲག་དཀར་བོ་སྲོག་ཆགས་ཀྱི་རྣམ་པ་འབུར་དུ་དོད་པའི་ས་འཛིན་
ཡོད་ཅེས་པ་སོགས། འདི་དག་མདོ་སྨད་ཆོས་འབྱུང་དུ་གསལ་བོར་ཡོད། དེ་
ཕྱོགས་ཀྱི་ར་རྒྱ་དགོན་གྱི་ས་ཆ་ནི། ཁ་རྒྱུན་ལ། རྨ་ཕ་རི་དྲོ་ལ་ཚུ་རི་དྲོ། །རྨ་དྲོ་
དྲོ་ལུ་གུའི་མཁལ་ཁུག་ན། །རླུང་བསིལ་མས་རྩྭ་ཁྲལ་འཇལ་ས། །ཆབ་ཆུ་བོས་
ཤིང་ཁྲལ་འཇལ་ས། །གླག་རོག་མོས་ཤ་ཁྲལ་འཇལ་ས། །ཞེས་པ་གླིང་སྒྲུང་དུ་
ཡོད་པའི་གླིང་གིས་སྔོན་བཟུང་བའི་ས་ཡིན་ཟེར། །
753



རྨ་སྨད་དན་ཏིག་མན་ཆོད་ཀྱི་ཟ་ལར་ཁོག་གི་རྨ་ཆུའི་ཉིན་གྱི་ལམ་ཁར་
གླིང་གེ་སར་གྱི་མདའ་གཞུ་འཇོག་ས་རེད་ཟེར་བའི་རྡོ་གྲུ་བཞི་མ་ཞིག་དང་།
ཆིབས་རྟ་བཞོན་དུས་ཀྱི་ཞབས་སྟེགས་རེད་ཟེར་བའི་རྡོ་གྲུ་བཞི་མ་ཞིག་ཀྱང་
འདུག གླིང་གི་རྗེས་ཤུལ་འདི་དགཕལ་ཆེར་རང་གིས་དངོས་སུ་མཐོང་བ་དང་།
འགའ་ཞིག་ནི་ཡིད་རྟོན་རུང་བའི་མིའི་ངག་ལས་ཐོས་པ་ཡིན། དེའི་མི་ཚད་
མདོ་ཁམས་ཀྱི་ས་ཆ་གཞན་དང། རྨ་སྟོད་སྨད་བར་གསུམ་དུ་གླིང་གེ་སར་གྱི་
དངོས་རྫས་དང་། རྗེས་ཤུལ་མང་པོ་ཡོད་ཟེར་བ་བདེན་མོད། བདག་གིས་ས་
ཆ་འགའ་ཞིག་ལ་གོམས་པ་མ་བོར་ཞིང་། ངག་རྒྱུན་འགའ་ཐོས་ན་ཡང་ཁུངས་
ལྡན་ཡིན་མིན་ཐེ་ཚོམ་ཅན་རྣམས་ནི་མ་བྲིས་ རྨ་སྟོད་སྨད་བར་གསུམ་དབང་
དུ་བསྡུས་ཞེས་པ་ནི། རྨ་ཆུའི་ཆུ་མགོ་ནས་བཟུང་སྟེ། ཟ་ལར་ཁོག་ཡར་མར་ནི་
དབང་བསྒྱུར་ཡུལ་རྨ་ཆུའི་རྒྱུད་ཡིན་འདུག དེ་ལ་ཕྱིས་སུ་གླིང་གིས་ས་ཆར་ཆ་
བགོས་ནས་སྲུང་དམག་འཇོག་ཡུལ་ནི། མཛོད་དགེ་སྟོད་ཡན་ཆད་རྨ་སྟོད་དུ་
བརྩི་བ་ཡིན་ཏེ། གླིང་དཀར་སྟོད་ཟེར་བ་ནི་གླིང་གིས་བཟུང་བའི་ས་ཡིན་པས།
གླིང་དཀར་དང་རྨ་སྟོད་དུ་བརྩིས་པས། སྟོད་ཟེར་བ་ཡིན་འདུག ར་རྒྱ་དགོན་
ཡང་མར་ལ་རྨ་སྐྱེད་དུ་བརྩི། ཟ་ལར་ཡར་མར་ལ་རྨ་སྨད་དུ་བརྩི། སྤྱིར་རྨ་ཆུ་
ནི་ཤར་ཕྱོགས་སུ་བཞུར་ཏེ་རྒྱ་མཚོར་འདྲེས་པས། རྒྱ་ཡུལ་དུ་བཞུར་བའི་རྨ་ཆུ།
བོད་རང་གི་སྐད་དུ་རྨ་ཆུའི་མཇུག་ཟེར་ཡང་འདིར་བཤད་པ་ནི་གླིང་གིས་དབང་
བསྒྱུར་པའི་སའི་ཆ་བགོས་པ་རེད། འགའ་ཞིག་གིས་རྒྱ་ཡུལ་དུ་བཞུར་བའི་རྨ་
ཆུ་ལ་བོད་ཀྱིས་ཀྱང་་་ ཧྲང་ཧུ” ཟེར། ཞེས་བཤད་པ་ནི་ལོ་རྒྱུས་ཡིག་ཆ་གང་གི་
ཐོག་ཏུ་མེད་ལ། བོད་མི་སུའི་ཁ་སྐད་ལའང་མེད་དོ། །
རྒྱལ་རོང་ཁོག་གམ་རྒྱལ་མོ་ཚ་བ་རོང་དུ། ཨ་མྱེ་ཁུར་ཏུང( འདི་ནི་སྒྲ་
754



ཙམ་བྲིས་པ་ཡིན། ཡིག་ཐོབ་ལ་ངེས་པ་མི་འདུག)ཟེར་བ་དེའི་གི་སྤྲུལ་བ་ཡིན་
ཟེར། ལ་ལས་ཐབ་ལྷ་ཡིན་ཟེར་ནས་ལྷ་སྒྲུང་རིང་བོ་རེ་བཤད་ཀྱིན་འདུག་དེང་
སང་ལིས་ཤན་ཟེར་བའི་ས་ཆའི་རྒྱལ་རོང་གི་མིའི་གཏམ་རྒྱུད་ཅིག་ལ། ཨ་མྱེ
“ ཁུར་ཏུང” ནི་ཁྲོ་ཐུང་རེད། སྔར་ཁོས་ཧོར་དང་གཡུལ་བཀྱེས་པས། ཁོ་ཕམ་
ཏེ་ཧོར་དམག་རྒྱལ་རོང་ཁོག་ཏུ་ཁྱབ། ཕྱིས་སུ་གླིང་དམག་གིས་ཧོར་རྒྱལ་རོང་
ཡུལ་ནས་ཕུད་པའི་གཡུལ་ལས་ཀྱི་རྒྱལ་ཁ་ཐོབ་པའི་དུས་ཚིགས་དགའ་སྟོན་ནི།
ཧོར་ཟླ་བཅུ་གཅིག་པའི་ཚེས་བཅུ་གསུམ་ཉིན་རྒྱལ་རོང་ཡོངས་ལ་བྱད་ཀྱིན་ཡོད།
དེ་དུས་སྟོན་རྩ་ཆེན་ཞིག་ཏུ་བརྩིས། རྒྱལ་རོང་གི་ས་ཆའི་མི་སེར་ལ་ལས་དེ་
ཅིའི་དུས་སྟོན་ཡིན་མི་ཤེས་ཟེར། ལ་ལས་ཨ་མྱེ་ ཁུར་ཏུང” གི་རྗེས་དྲན་ཡིན་
ཟེར། ལིས་ཤན་བཀྲ་ཤིས་གླིང་གི་དཔོན་རྒྱུད། དེང་སང་རྔ་བ་ཁུལ་སྲིད་གྲོས་
ཀྲུའུ་ཞི་གཞོན་པ། ལོ་དོན་བཞི་ལོན་པའི་ཤེས་ཡོན་ཅན་མིང་ལ་བཀྲ་ཤིས་རྣམ་
རྒྱལ་ཟེར་བ་དེས་བཤད་དོན། དེ་ནི་ཧོར་གླིང་འཁྲུགས་སྐབས་རྒྱལ་རོང་ནས་
ཧོར་ཕམ། བོད་རྒྱལ་བའི་དགའ་སྟོན་རེད་ཟེར། ཡང་ཁོས་ཟེར་བ། ཁོའི་སྐྱེ་
ཡུལ་ ཀན་ ཕོ་ སྡེ་ ཤོག་ གི་ གོམས་ སྲོལ་ ལ། དུས་ སྟོན་ དེའི་ ཉོན ( ཧོར་
ཟླ་11ཚེས་13ཉིན) དཔོན་ འབངས་མཉམ་ དུ་ ཚོགས་ ནས། དགའ་ སྟོན་
གཟབ་རྒྱས་བྱེད། གླུ་ལེན། བྲོ་རྡུང་། ཕྱེ་རིལ་སྣུམ་དུ་བཙོས་ནས་དགྲ་བོ་ཧོར་
གྱི་མིག་ཡིན་ཟེར་ནས་ཟ། བདག་ཐུག་རིང་བོ་བཙོས་ནས་དགྲ་ཧོར་གྱི་རྒྱུ་མ་
ཡིན་ཟེར་ནས་ཟ། ནང་རྩམ་པ་དང་སྣུམ་བསྲེས་ནས་ཕྱི་གྲོ་ཕྱེས་བཏུམ་སྟེ་
འཁུར་བ་སྙིང་དང་འདྲ་བ་བཟོས་ནས་ཧོར་གྱི་སྙིང་ཡིན་ཟེར་ནས་ཟ་བའི་སྲོལ་
བཅིངས་འགྲོལ་སྔོན་དུས་ཡོད་པ་དང་། དེ་གའི་མི་རྒན་ཚོའི་གཏམ་རྒྱུད་ལ།
ཧོར་དམག་རྒྱལ་རོང་ཡུལ་ནས་ཕམ་ཏེ། ཟུང་ཆུ་ཕྱོགས་སུ་བྲོས། དེ་ནས་
755



མཛོད་དགེ་ཕྱོགས་སུ་བྲོས་པ་བཤད་རྒྱུ་ཡོད་ཟེར་བའང་། ཧོར་གླིང་འཁྲུགས་
ཕྱོགས་ཀྱི་སྤྱི་བབ་ལ་བལྟས་ན་བདེན་ཤས་ཆེ་སྙམ།
མདོར་ན། གླིང་སེང་ཆེན་གེ་སར་ནོར་བུ་དགྲ་འདུལ་ནི། མི་དངོས་
ཡིན་པ། འཁྲུངས་ཡུལ་མདོ་ཁམས་ཡིན་པ་སོགས་ལ་སྔོན་གྱི་མཁས་མཆོག་
རྣམས་ལ་འདོད་པ་མི་མཐུན་པ་བྱུང་མ་མྱོང་། ད་ལྟ་མི་རེ་རེས་རང་སྣང་གང་
ཤར་རེ་བཤད་ཀྱིན་འདུག་སྙམ་ནས། རང་གི་མཐོང་ཚུལ་ཐོས་ཚུལ། བསམ་
ཚུལ་ཅུང་ཟད་རེ་རྣམ་གཡེང་གི་ཁ་སྣོན་དུ་མཁོ་མེད་པཎ་རྒན་མགོ་སེ་དེས་བྲིས་
པ་ལགས་སོ། །
༄༅། །གེ་སར་གྱི་སྒྲུང་དཔེ་དང་བཀའ་བློན་གྱི་མིང་ཚིག
ཆབ་སྤེལ་ཚེ་བརྟན་ཕུན་ཚོགས།
སློབ་གྲྭ་ཆེ་བའི་དགེ་རྒན་ཆེ་མོ་ཞིག་གིས་གླིང་གེ་སར་རྒྱལ་པོའི་སྒྲུང་
དཔེའི་ནང་ཚན《 འཛམ་གླིང་སྤྱི་བསང》ཞེས་པ་དེ་རྒྱ་ཡིག་ཐོག་ཕབ་བསྒྱུར་
གནང་བ་དེ་ནི་བོད་རྒྱ་སྤུན་ཟླ་མི་རིགས་དབར་རིག་གནས་སྤེལ་རེས་ཀྱི་བྱ་བར་
ལེགས་སྐྱེས་ཆེན་པོ་འབུལ་གནང་མཛད་པ་ཞིག་ཡིན་སྟབས་སྙིང་ཐག་པ་ནས་
རྗེས་སུ་ཡི་རངས་ཞུ་བཞིན་ཡོད། འོན་ཀྱང་བསྒྱུར་ཡིག་དེའི་གླེང་གཞིའི་ནང་
“ སྒྲུང་དེབ་འདིར ་ བཀའ་ བློན” ཟེར་བའི་ཡི་གེ་དེ་ཡང་ཡང་བྱུང་བ་ལྟར་
བཀའ་བློན་ གྱི་ གོ་ གནས་ བསྐོ་ བཞག་ནི་ མན་ཇུ་གོང་མའི་ དུས་ ཐོག་མར་
བཙུགས་པ་ཡིན་པས་ང་ཚོའི་ཐོག་མའི་ལྟ་སྟངས་ལ། སྒྲུང་དཔེ་འདི་འབྲི་རྩོམ་
བྱས་པའི་དུས་ཚོད་ནི་དུས་རབས་བཅོ་བརྒྱད་པའི་རྗེས་སུ་ཡིན་པར་མངོན”
ཞེས་གསུངས་འདུག་ཅེས་གོ་ཐོས་བྱུང། ང་རང་ལ་མཚོན་ན《 གེ་སར་རྒྱལ་
756



པོའི་སྒྲུང་》ལ་ཞིབ་འཇུག་བྱེད་མ་མྱོང་བར་བརྟེན《འཛམ་གླིང་སྤྱི་བསང》 སྒྲུང་
དཔེ་དེ་དུས་རབས་གང་ལ་བྱུང་བ་ནི་དེ་བས་ཀྱང་ཤེས་ཀྱི་མེད་སྟབས་དེ་སྐོར་
བགྲོ་གླེང་ཞུ་བའི་འོས་བབ་རྩ་བ་ནས་བྲལ། འོན་ཀྱང་“ བཀའ་བློན” ཟེར་བའི་
ཐ་སྙད་དེ་ནི་“ ལྡན་མ་བྱང་ཁྲ” ཟེར་བའི་མིང་གི་གོང་དུ་ཡང་ཡང་ཡོད་བ་ནི་
ཕལ་ཆེར《གེ་སར་གྱི་སྒྲུང་》ཕལ་ཆེ་བའི་ནང་གསལ་ཡོད། དཔེར་ན《 གངས་
རི་ཤེལ་རྫོང》ནང་““ བཀའ་བློན་ཚ་ཞང་ལྡན་མ་བྱང་ཁྲ” ( སི་ཁྲོན་མི་རིགས་
དཔེ་སྐྲུན་ཁང་ནས་བསྐྲུན་པའི་དེབ་ངོསར༥)ཞེས་འཁོད་པ་དང་། དེ་མིན་ད་
དུང་《 སྟག་གཟིག་ནོར་འགྱེད》ནང་གླིང་གི་དཔའ་རྟུལ་སུམ་ཅུ་ལ“ བཀའ་
བློན་སུམ་ཅུ” (བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན་པའི་དེབ་
ངོས༥༥）ཞེས་གསལ་འདུག་པ་མ་ཟད། ཐ་ན་དགྲ་ཕྱོགས་ཀྱི་དམག་དཔོན་
ལའང་་་ བཀའ་བློན” ཟེར་བ་སྤྱད་ཡོད་པ་དཔེར་ན་《 ཚ་བ་མདའ་རྫོང་》ཞེས་
པའི་ནང་“ བཀའ་བློན་སེང་གེ་ཁམ་ཟིན” (བོད་ལྗོངས་མི་དམངས་དཔེ་སྐྲུན་
ཁང་ནས་བཏོན་པའི་དེབ་ངོས༣ ༣)ཞེས་འབོད་པ་སོགས་ལྟ་བུ་ཡིན། གལ་
སྲིད་སྒྲུབ་བྱེད་དེ་ཁོ་ན་བཟུང་ནས་གེ་སར་གྱི་སྒྲུང་དཔེ་ཡིག་ཐོག་ཏུ་འཁོད་པ་དེ་
རིགས་བྱུང་བའི་དུས་ཚོད་དེ་དུས་རབས་བཅོ་བརྒྱད་པའི་རྗེས་སུ་གཏན་འགེལ་
བྱས་ན་དོན་དངོས་དང་མི་མཐུན་པའི་ནོར་འཁྲུལ་ཡོང་ངེས་ཡིན། དེར་བརྟེན་
འདིར་བོད་དུ་བཀའ་བློན་ཞེས་པའི་མིང་ཚིག་དེ་བྱུང་ཚུལ་སྐོར་ལ་གླེང་མོལ་
རགས་ཙམ་ཞིག་ཞུ་འདོད་བྱུང་།
༡བོད་ཀྱི་ལོ་རྒྱུས་ཡིག་ཆའི་ནང་གསལ་བ་ལྟར་ན་བཀའ་བློན་ཟེར་བའི་
ཐ་སྙད་དེ་ནི་སྲོང་བཙན་སྒམ་པོའི་དུས་སྐབས་ནས་བྱུང་བ་ཡིན་ཚུལ་འཁོད་
ཡོད། དཔེར་ན《རྒྱལ་རབས་གསལ་བའི་མེ་ལོང་》ནང་སྲོང་བཙན་གྱི་སྐབས་
757



“ མིང་ཆེན་གྱི་བློན་པོ་བཅུ་དྲུག་ཡོད་དེའང་ཕྱི་བློན་བཙན་པོ་དྲུག་ནང་བློན་
བཟང་པོ་དྲུག བཀའི་འཕྲུལ་བློན་བཞིའོ” ( ལྕགས་པར་དེབ་ངོས༧༣ ) ཞེས་
གསལ་པའི་བཀའ་ཡི་འཕྲུལ་བློན་ཟེར་བ་དེ་བསྡུས་མིང་ལ་བཀའ་བློན་ཞེས་
ཆགས་པ་དང་། ད་དུང་《ཆོས་འབྱུང་མཁས་པའི་དགའ་སྟོན》ནང་སྲོང་
བཙན་སྐབས་བོད་ཀྱི་ཁོས་སུམ་ཅུ་རྩ་དྲུག་གཏན་ལ་ཕབ་པའི་རྒྱས་བཤད་ནང་
“ ཡིག་ཚང་དྲུག་ནི” རབ་གསེར་གཡུ་གཉིས། འབྲིང་དངུལ་དང་ཕྲ་མེན། ཐ་
མ་ཟངས་ཡིག་དང་ལྕགས་ཡིག་སྟེ་དྲུག་པོ་རེ་རེ་ལ་ཆེ་ཆུང་གཉིས་སུ་ཕྱེ་བས་བཅུ་
གཉིས་སོ། དེ་ཡང་དགུང་བློན་ཆེན་པོ་ལ་གཡུ་ཡིག་ཆེན་པོ་གནང་། དགུང་
བློན་འབྲིང་དང་ནང་བློན་ཆེན་པོ་ལ་གཡུ་ཡིག་ཆུང་བ། དགུང་བློན་ཐ་ཆུང་
དང་། ནང་བློན་འབྲིང་། བཀའ་ཡོ་གལ་འཆོས་པ་ཆེན་པོ་གསུམ་ལ་གསེར་
ཡིག་ཆེན་པོ། ནང་བློན་ཐ་ཆུང་དང་བཀའ་བློན་འབྲིང་ལ་གསེར་ཡིག་ཆུང་དུ།
བཀའ་བློན་ཐ་ཆུང་ལ་ཕྲ་མེན་གྱི་ཡི་གེ་གནང ( ཇ་པ་ཤོག་གྲངས༢ ༡མདུན)
ཞེས་གསལ་བ་ལས་ཀྱང་གནའ་རབས་ཀྱི་བཀའ་ཡོ་གལ་འཆོས་པའི་བློན་པོ་ཟེར་
བ་དེའི་བསྡུས་མིང་ལ་བཀའ་བློན་ཞེས་འབོད་པ་གསལ་པོར་མཚོན་གྱི་ཡོད།
དེ་ལྟར་ན་མིང་ཚིག་དེ་བྱུང་བ་ནས་ད་ཕན་མི་ལོ་ཆིག་སྟོང་སུམ་བརྒྱ་ལྷག་ཙམ་
སོང་ཟིན་ཅིང་། གལ་སྲིད་གོང་གསལ་ གྱི་ལོ་ རྒྱུས་ཡིག་རིགས་བཙན་པོའི་
སྐབས་ཀྱི་ཡིག་ཆ་ངོ་མ་མིན་པའི་དབང་དུ་བཏང་ནའང་། ཡིག་ཆ་གོང་མ་དེ་ནི་
དུས་རབས་བཅུ་བཞི་པ་དང་ཕྱི་མ་དེའང་དུས་རབས་བཅུ་དྲུག་པའི་དུས་སྐེད་
ལ་བསྒྲིགས་པ་མ་ཟད། དེ་དག་ཀྱང་སྔར་གྱི་ལོ་རྒྱུས་ཡིག་རྙིང་ནས་དྲངས་པ་
བཅས་ལ་བརྟེན་བཀའ་བློན་ཞེས་པའི་མིང་ཚིག་དེ་མ་མཐར་ཡང་ད་ཕན་མི་ལོ་
བརྒྱ་ཕྲན་བདུན་བརྒྱད་ཀྱི་གོང་ནས་བྱུང་བ་ར་འཕྲོད་ཀྱི་ཡོད། དེ་ནི་གླེང་བྱ་
758



གཙོ་བོ་ཡིན།
༢ཉེ་རབས་ཀྱི་བོད་ས་གནས་སྲིད་གཞུང་གི་བློན་ཞེས་པ་བྱུང་ཚུལ་གྱི་
ཐད་ནས་བཤད་ནའང་དུས་རབས་བཅུ་བདུན་པའི་ནང་ཏཱ་ལའི་བླ་མ་སྐུ་ཕྲེང་
ལྔ་པས་བོད་ས་གནས་ཀྱི་སྲིད་དབང་བསྐྱངས་རྗེས་གནའ་རབས་བོད་ཀྱི་བཙན་
པོའི་ལོ་རྒྱུས་ལ་དོན་སྣང་ཆེན་པོ་གནང་ཞིང་། དེ་རྗེས་བོད་ཀྱི་དབང་འཛིན་སྡེ་
སྲིད་འགའ་ཞིག་གི་འོག་ཏུ་ལས་ཀ་བྱེད་མཁན་གྱི་དཔོན་རིགས་གཙོ་གྲགས་རེ་
ཟུང་ལ་ངོ་བསྟོད་ཆེད་གནའ་བོའི་ལོ་རྒྱུས་ཐོག་གསལ་བའི་བཀའ་བློན་ཟེར་བའི་
ཐ་སྙད་དེ་རང་དགར་སྤྱད་པའང་བྱུང་ཡོད་ཚོད་དང་། དེ་རྗེས་དུས་རབས་
བཅོ་བརྒྱད་པའི་སྟོད་ཆར་སོག་པོ་ཇུན་གར་གྱི་དཔུང་ཚོགས་བོད་དུ་ལྷགས་ཏེ་ལྷ་
བཟང་ཁང་ གི་ དབང་སྒྱུར་ གཏོར་ནས་སྟག་རྩེ་ལྷ་ རྒྱལ་ རབ་བརྟན་ལ་རང་
མཚམས་ཀྱིས་སྡེ་སྲིད་བསྐོས་སྐབས་ཀྱང་དེའི་གཤམ་དུ་བཀའ་བློན་ཟེར་བ་
གཉིས་བྱུང་འདུག་༡༧༢༠ལོར་ཆིང་གོང་མ་ཁང་ཤིས་དམག་དཔུང་བཏང་ནས་
ཏཱ་ལའི་བདུན་པ་གདན་དྲངས་ཏེ་ཇུན་གར་བ་རྣམས་མཐར་བསྐྲད་ཅིང་།
སྟག་རྩེ་ལྷ་རྒྱལ་རབ་བརྟན་དང་མཉམ་དུ་བཀའ་བློན་བཀྲ་ཤིས་རྩེ་བ་དང་བཀའ་
བློན་ཨ་ཆོས་ཟེར་བ་དེ་གཉིས་ཀྱང་གོང་མའི་ཁྲིམས་རར་ཚར་བཅད་པའི་སྐོར
《 མི་དབང་རྟོག་བརྗོད》དེབ་པར་ངོས༣༩༤ནང་གསལ་བ་དང་། དེའི་རྗེས་
གོང་མ་ཡུང་ཀྲེང་གི་ལུང་གིས། དའི་ཆིང་བ་དུར་བསོད་ནམས་སྟོབས་རྒྱལ་
དང་། ང་ཕོད་པ་རྡོ་རྗེ་རྒྱལ་པོ། ལུམ་པ་བ་བཀྲ་ཤིས་རྒྱལ་པོ། ཕོ་ལྷ་བ་བསོད་
ནམས་སྟོབས་རྒྱལ། སྦྱར་ར་བ་བཅས་ལ་བཀའི་དགུང་བློན་བསྐོ་བཞག་བྱས་པ་
དེ་དག་ནི་མན་ཆིང་གོང་མའི་ལུང་དང་འབྲེལ་བའི་བོད་ཀྱི་བཀའ་བློན་ཐོག་མ་
ཡིན་པར་སྣང་། ཁོང་ཚོར་དེ་སྔའི་གོམས་གཤིས་ལྟར་བཀའ་བློན་ཞེས་འབོད་
759



པ་ནི《མི་དབང་རྟོགས་བརྗོད》དེབ་པར་ངོས༤༥༨ནང་་ ཨ་ས་ཁན་ཨམ་བན་
གྱིས་… ཧོར་ཁ་བཞིའི་སྡེ་རྣམས་ཆམ་དུ་འབེབས་པ་དེའི་སླད་དུ་བཀའ་
བློན་རྣམས་ལས་སུ་རིགས་པ་ཞིག་འགྲོ་བར་འོས་ཤིང་། དེ་ཡང་ཕོ་ལྷ་ཐའི་ཇི་
ཉིད་འདོང་བར་རིགས་སོ” ཞེས་འཁོད་ཡོད། །
དེ་རྗེས ༡༧༢༧ལོར་ང་ལུམ་སྦྱར་གསུམ་གྱིས་ལྷ་སར་ཁང་ཆེན་པ་དའི་
ཆིང་བ་དུར་འཇབ་རྒོལ་གྱི་དམར་གསོད་བཏང་ཐོག་ཕོ་ལྷ་ཐའི་ཇི་གཙང་དུ་ཡོད་
པ་གསོད་ཆེད་དམག་དཔུང་མངགས་ཀྱང་གསོད་མ་ཐུབ་པ་མ་ཟད། ཕོ་ལྷ་
བས་སྟོད་གཙང་གི་དཔུང་ཆེན་བསྐུལ་ནས་དབུས་གཙང་སྡེ་གཟར་གྱི་འཁྲུག་
ལོང་ཆེ་ཙམ་ཞིག་བྱུང་བ་དེ་ལའང་བཀའ་བློན་ནང་འཁྲུག་ཅེས་གྲགས་པ་དང་།
མཐར་ང་ལུམ་སྦྱར་གསུམ་གྱི་དབུས་དཔུང་རྣམས་ཕམ་ཞིང་། ཆིང་གོང་མའི་
བཀའ་མངགས་པའི་དཔོན་དམག་ཀྱང་ལྷ་སར་འབྱོར་ཐོག་བཀའ་བློན་རྣམས་
ལ་ཞུ་བཤེར་བྱས་མཐར་ང་ལུམ་སྦྱར་གསུམ་ཁྲིམས་ལྟར་ཚར་བཅད། དེ་རྗེས་
གོང་མའི་བཀའ་ལུང་གིས་ཕོ་ལྷ་ཐའི་ཇིར“ དབུས་གཙང་གི་བཀའ་སློབ་ཀྱི་བྱ་བ་
བྱེད་མཁན་རྡོ་རོས་པེའི་ལོའི” དབང་ལུང་སྤྲད་པའི་འོག་ཏུ། མདོ་མཁར་
ཞབས་དྲུང་ཚེ་རིང་དབང་རྒྱལ་ཅན་ལ་བཀའ་བློན་བསྐོ་བཞག་བྱུང་བའི་སྐོར
《མདོ་མཁར་ཞབས་དྲུང་གི་བྱུང་བ་བརྗོད་པ》ནང་“ གནམ་གྱི་ལྷ་གོང་མ་ཆེན་
པོས་ཁོ་བོ་ལའང་ཛ་སག་རིམ་པ་དང་པོའི་ཐའི་ཇིའི་ཆོ་ལོ་དང་བཅས་བཀའ་
བློན་གྱི་ལས་འཁུར་འཛིན་དགོས་པའི་བཀའ་ཕེབས” ( བཀའ་བློན་རྟོགས་
བརྗོད་དེབ་ངོས༢༧) ཞེས་འཁོད་འདུག ༡༧༤༧ལོར་ཕོ་ལྷ་བ་འདས་རྗེས་གོང་
མ་ཆན་ལུང་གིས་ཕོ་ལྷ་བའི་བུ་འགྱུར་མེད་རྣམ་རྒྱལ་ལ་ཕ་ཤུལ་བུ་འཛིན་ཝང་གི་
ཆོ་ལོ་དང་སྦྲགས་དབུས་གཙང་གི་ལས་དོན་བྱེད་པོར་བསྐོས་པའི་སྐབས་སུའང་
760



རྡོ་རིང་དང་། མདོ་མཁར། ཐོན་པ། འབྲོང་རྩེ་བ་སྟེ་བཀའ་བློན་བཞི་ཡོད་པ་
བཅས་དེ་དག་ནི་ཆིང་གོང་མས ༡༧༥ ༡ལོར་བཀའ་བློན་སྐྱ་སེར་བཞི་གཏན་
འབེབས་བསྐོ་བཞག་དང་འབྲེལ་བཀའ་ཤག་ལས་ཁུངས་ཀྱི་སྒྲིག་གཞི་དངོས་སུ་
མ་བཙུགས་གོང་གི་བཀའ་བློན་ཞེས་པའི་དཔོན་མིང་ཆགས་ཚུལ་གྱི་ལོ་རྒྱུས་
མདོར་བསྡུས་ཙམ་ཡིན། ལ་ལས་བོད་དུ་བཀའ་ཤག་ལས་ཁུངས་ཀྱི་སྒྲིག་གཞི་
བཙུགས་པ་དེ་ནས་བཟུང་བཀའ་བློན་ཟེར་བའི་ཐ་སྙད་དེ་བྱུང་བ་ཡིན་ནམ་
སྙམ་པ་དེ་ནི་མ་ཡིན་ལ། ཕྱོགས་གཞན་ཞིག་ནས་ད་དུང་མི་མང་པོས་བཀའ་
ཤག་ཅེས་པ་དེ་ཡང་སྙིང་ཅི་འདྲ་བྱས་ནས་བྱུང་བ་ཡིན་གསལ་པོ་མི་ཤེས་པའང་
ཡོད་འདུག
༣བཀའ་བློན་དང་བཀའ་ཤག་ཅེས་པའི་བར་གྱི་འབྲེལ་བ་ནི། བཀའ་
བློན་ཞེས་པ་མཉམ་གྲོས་ཀྱི་ལམ་ལུགས་བྱུང་བའི་རྗེས་སུ་དེ་དག་ཐུན་མོང་དུ་
ལས་དོན་བྱེད་ཡུལ་གྱི་ཁང་པར་བཀའ་བློན་གྱི་ལས་ཤག་སྟེ་བཀའ་ཤག་ཅེས་མིང་
ཆགས་པ་ཞིག་ཡིན། དེ་ཡང་ད་ལྟའི་མི་རྣམས་ལ་ཆ་རྒྱུས་ཡོད་པའི་ཉེ་རབས་ཀྱི་
བཀའ་བློན་སེར་སྐྱ་བཞི་མཉམ་འབྲེལ་བྱེད་པའི་བཀའ་ཤག་ལས་ཁུངས་དེ་ཇི་
ལྟར་འགོ་ཚུགས་པ་ཡིག་ཞེ་ན། མན་ཆིང་གོང་མ་ཆན་ལུང་སྐབས་ཝང་འགྱུར་
མེད་རྣམ་རྒྱལ་ཕྱོགས་གཏོགས་དང་བཅས་པ་ནས་གོང་མའི་བཀའ་དང་འགལ་
ཞིང་། ཏཱ་ལའི་བླ་མ་སྐུ་ཕྲེང་བདུན་པར་བརྩི་མེད་བྱས་རྐྱེན་རྒྱལ་ཁྲིམས་ཀྱིས་
ཚར་བཅད་པའི་རྗེས་སུ། ༡༧༥ ༡ལོར་གོང་མའི་བཀའ་ཡིས་ཆེད་དུ་མངགས་
པའི་ཕུའུ་ཏུའུ་ཐུང་བན་དེ་དང་། སི་ཁྲོད་ཙོང་ཐུ་ཚེ་རིང་སོགས་བོད་དུ་འབྱོར་
ནས་བོད་ས་གནས་ཀྱི་སྲིད་དབང་ཏཱ་ལའི་བླ་མར་ཕུལ་ཞིང་། བཀའ་མངགས་
རྒྱ་དཔོན་རྣམས་དང་རྡོ་རིང་གུང་དངོས་གྲུབ་རབ་བརྟན་བཅས་ནས་ཞིབ་
761



དཔྱད་གྲོས་མོལ་གྱི་ཏཱ་ལའི་བླ་མར་ཕུལ་ཞིང་། བཀས་མངགས་རྒྱ་དཔོན་
རྣམས་དང་རྡོ་རིང་གུང་དངོས་གྲུབ་རབ་བརྟན་བཅས་ནས་ཞིབ་དཔྱད་གྲོས་
མོལ་གྱིས་ཏཱ་ལའི་བླ་མར་དགོངས་སྐོར་ཞུས་ཐོགགོང་མར་གསེར་སྙན་སྒྲོན་ཏེ་
སླད་ཕྱིན་བོད་ས་གནས་སྲིད་གཞུང་གི་སྒྲིག་གཞི་བཅོས་སྒྲིག་གཏན་འབེབས་
བྱས་པའི་ཡིག་ཆར་གཞུང་ཞབས་ལས་ཚན་སེར་སྐྱ་ཡོངས་དང་། གདན་ས་
གསུམ་གྱི་མཁན་འཐུས་བཅས་ནས་མིང་རྟགས་བཀོད་པའི་རྩ་འཛིན་དོན་ཚན་
བཅུ་གསུམ་གྱི་དང་པོར “ དོན་ཚན་གཅིག་ལ་ལུགས་སྲོལ་རྙིང་པ་ལྟར་བཀའ་
བློན་བསྐོ་བཞག་བྱེད་དགོས་ལ་ཞིབ་དཔྱད་པར་སྔར་སོར་གྱི་ལུགས་སྲོལ་རྙིང་པ་
ལ། ལས་བྱེད་བཀའ་བློན་བཞི་འདུག་པའི་ནང་བཀའ་བློན་འབྲོང་རྩེ་བ་མིག་
གཉིས་ལོང་འདུག་པ་དང་། སྔ་སོར་འགྱུར་མེད་རྣམ་རྒྱལ་གྱིས་སྔོན་ནས་ཁོ་པ་
ཕུད་འདུག ད་ལྟ་ཡོད་པའི་བཀའ་བློན་གུང་པཎྜི་ཏ། (རྡོ་རིང་) ཚེ་རིང་
དབང་རྒྱལ། ( མདོ་མཁར་)སྲི་གཅོད་ཚེ་བརྟན། ( ཐོན་པ) བཅས་འདི་
གསུམ་ཡིན་འདུག་པས། པཎྜི་ཏས་འདི་གོང་མ་ཆེན་པོའི་བཀའ་ལྟར་གུང་གི་
ཆོ་ལོ་དང་བཀའ་བློན་གྱི་ལས་དོན་བྱེད་དགོས་ལས་གསར་དུ་གྲོས་བྱེད་རྒྱུ་མེད།
ཚེ་རིང་དབང་རྒྱལ་དང་། སྲི་གཅོད་ཚེ་བརྟན་འདི་གཉིས་སྔར་ནས་བཀའ་བསྐོ་
བཞག་གནང་བའི་བཀའ་བློན་ཡིན་གཤིས། ད་དུང་སྔར་སྲོལ་ལྟར་ཁོ་རང་
གཉིས་ནས་བཀའ་བློན་གྱི་ལས་དོན་བྱེད་དགོས། བཀའ་བློན་འབྲོང་རྩེ་བའི་
ཚབ་ལ་བབས་འོས་དང་བསྟུན་པའི་ཞྭ་སེར་གྱི་བསྟན་པའི་དོན་ཤེས་པའི་བླ་
མའི་ནང་ནས་གཅིག་འདེམས་སྒྲུགས་བྱས་པའི་བཀའ་བློན་ལ་བསྐོ་རྒྱུ་དང་ལྷན་
ཅིག་ཏུ་ལས་ཀ་བྱས་ནས་སེར་སྐྱ་ཐམས་ཅད་ལ་ཕན་ཐོགས་ཡོང་བ་དང་། ད་
ལྟའི་བཀའ་བློན་གྱི་ནང་ནས་པཎྜི་ཏ་འདི་གུང་གི་ཆོ་ལོ་དང་། གཞན་མ་ཐམས་
762



ཅད་ལ་སྔ་སོར་ནས་བཀའ་ཕེབས་པའི་ཛ་ སག་ ཐའི་ཇིའི་ཆོ་ལོ་གསོལ་རས་
གནང་འདུག གསར་བསྐོས་ཀྱི་བླ་མ་འདི་ལ་ཆོ་ལོ་ཞིག་མ་གནང་ན་གཞན་ཚོ་
དང་མི་འདྲ་འདུག་ པས། གོང་མ་ཆེན་པོར་སྙན་སྒྲོན་ཕུལ་ ཏེ། བྱིངས་
མཚུངས་ཀྱི་ཛ་སག་བླ་མ་ཆེ་བའི་ཆོ་ལོ་གནང་ནས་བཀའ་བློན་གཞན་རྣམས་
དང་ལས་དོན་མཉམ་དུ་བྱེད་ཆུག” ཅེས་འཁོད་འདུག་ཁ་ལྟར་རྩེ་མགྲོན་དར་
ཧན་ཉི་མ་རྒྱལ་མཚན་ཟེར་བར་བཀའ་བློན་བླ་མ་ཐེངས་དང་པོ་བསྐོས་པ་
བཅས་དེ་ནས་བཟུང་གཞི་རྩའི་ཆ་ནས་བཀའ་བློན་སེར་སྐྱ་བཞི་སྦྲེལ་གྱི་ལམ་
ལུགས་དེ༡༩༥༩ ལོ་བར་གཏན་འཇགས་སུ་གནས་ཡོད། །
བཀའ་ཤག་ལས་ཁུངས་གསར་བཙུགས་སྐོར་རྩ་འཛིན་དེའི་དོན་ཚན་
གཉིས་པར། “ དོན་ཚན་གཅིག་ལ་བཀའ་བློན་རྣམས་ཀྱིས་ལས་དོན་དབྱེ་
འབྱེད་བྱེད་སྐབས། བབས་འོས་དང་བསྟུན་པའི་མཉམ་ཚོགས་ཀྱི་སྤྱི་ཁང་དུ་
ལས་དོན་བྱེད་དགོས་རྒྱུ་ད་ཆ་སྲོལ་རྒྱུན་ལྟར་བཀའ་བློན་བསྐོས་པའི་རྗེས་ལ་
བབས་འབྲེལ་དང་བསྟུན་བའི་སྲོལ་རྒྱུན་ལྟར་བཀའ་བློན་བསྐོས་པའི་རྗེས་ལ་
བབས་འབྲེལ་དང་བསྟུན་བའི་སྲོལ་རྒྱུན་རྙིང་པའི་རྗེས་འབྲངས་ཀྱི་བྱ་བའི་དབྱེ་
འབྱེད་བྱེད་དགོས་གང་ཡིན། སྤྱི་ཁང་བཀའ་ཤག་ཏུ་སྤྱི་ཐོག་ཚོགས་ནས་ལས་
ཀའི་འཁྲུན་བཅད་ན་བབས་འོས་སུ་འདུག” ཅེས་འཁོད་པ་ལྟར་དེ་ནས་བཟུང་
ལྷ་ས་གཙུག་ལག་ཁང་གི་ལྷོ་རྒྱུད་ཁང་ཁུངས་ལ་བཟོ་བཅོས་དང་འབྲེལ་བཀའ་
ཤག་སྐོར་བཅས་ལས་ཁུངས་གཏན་འཇགས་བཙུགས་ནས ༡༩༥༩ ལོ་བར་མི་
ལོ་ཉིས་བརྒྱ་ལྷག་ཙམ་རིང་སྔར་རྒྱུན་ལྟར་གནས་པ་བཅས་དེ་ལས་འཕྲོས་པའི་
འབྲེལ་ཡོད་ཀྱི་གླེང་མོལ་ཞུ་རྒྱུ་དེ་ཙམ་ལགས།
མདོར་ན་འདིར་བརྗོད་པའི་སྙིང་པོ་ནི། བོད་དུ་བཀའ་བློན་ཟེར་བའི་
763



ཐ་སྙད་དེ་སྔ་རབས་ནས་ཡོད་ཡོད་པར་བརྟེན་ཚིག་སྒྲུབ་དེ་ཁོ་ནར་བརྟེན་ནས་
གེ་སར་གྱི་སྒྲུང་དཔེ་དུས་གང་ལ་བྱུང་མིན་ཐག་བཅད་ན་མི་འཚམ་པ་གསལ་
བཤད་བྱེད་པའི་ཆེད་དུ་ཡིན། འོན་ཀྱང་ནོར་འཁྲུལ་དང་མ་འགྲིག་སར་སྐྱོན་
བརྗོད་ཡོང་བ་ཞུ། །
༄༅། །གླིང་རྗེ་གེ་སར་རྒྱལ་པོའི་སྐྱེས་རབས་ལོ་རྒྱུས།
གཅོད་པ་དོན་འགྲུབ།
དེ་ཡང་ཉེ་བའི་ལོ་འགའི་ནང་དུ་གེ་སར་རྒྱལ་པོའི་སྒྲུང་དང་ཁོང་གི་སྐྱེས་
རབས་ལོ་རྒྱུས་ལ་དཔྱད་པ་གཏོང་མཁན་བགྲེས་གཞོན་གང་མང་ཞིག་མཆིས་
ཀྱང་། ད་ལྟ་གཅིག་མཐུན་གྱི་བཞེད་ཚུལ་ཞིག་བྱུང་ཐུབ་མེད། དེ་ཡང་ཁ་ཅིག་
གིས་གེ་སར་རྒྱལ་པོ་ཉིད་ནི་ལྷ་སྒྲུང་ནང་གི་སྟོང་བའི་གང་ཟག་ཅིག་ཡིན་པར་
གླེང་བ་དང་། ཁ་ཅིག་གིས་གླིང་རྗེ་གེ་སར་རྒྱལ་པོ་དེ་བོད་རྒྱལ་ཁྲི་སྲོང་ལྡེ་བཙན་
ཡིན་པར་རྒྱབ་རྟེན་གྱི་ལུང་དྲངས་པ། ཡང་ཁ་ཅིག་གིས་གངས་ཅན་བོད་ཀྱི་ལོ་
རྒྱུས་སྟེང་གི་དངོས་ཡོད་ཀྱི་སྐྱེས་བུ་ཕུལ་དུ་བྱུང་བ་ཞིག་ཡིན་པའི་དཔྱད་གཏམ་
བརྗོད་པ་ཡིན། གང་ལྟར་ཀྱང་ལྟ་བ་མི་འདྲ་བའི་དཔྱད་གཏམ་གང་མང་ཞིག་
མཆིས། ཡིན་ནའང་བདག་གི་བསམ་པར་གྲུབ་རིག་ཁྱུ་མཆོག་ཉིད་ཀྱིས། སྐུ་
རྗེ་སེང་ཆེན་རྒྱལ་པོ་ནི། །འཁྲུངས་ས་ཁྲ་མོ་གླིང་ལ་འཁྲུངས། །བྱོན་པ་འཇིག་
རྟེན་ཁམས་སུ་བྱོན། ། མཛད་པ་ སེམས་ཅན་འགྲོ་དོན་མཛད། ། ཡིན་ནི་
སངས་རྒྱས་བསྟན་དོན་ཡིན། །ཚུལ་ནི་དམག་དཔོན་དགྲ་འདུལ་ཚུལ། །ལས་
ནི་དྲག་པོའི་དམག་འགྱེད་མཛད། །ཅེས་གསལ་བོར་གསུངས་པ་འདིས་གེ་
སར་མཆོག་གི་སྐྱེས་རབས་ལོ་རྒྱུས་མདོར་བསྡུས་ངང་གསལ་ལེར་བརྗོད་ཡོད་
764



པར་མ་ཟད། གེ་སར་མཆོག་ནི་འཛིན་ལོང་མེད་པའི་སྟོང་ཆེན་དབྱིངས་ཀྱི་ལྷའི་
རིགས་ཤིག་མིན་པར་བོད་གངས་ཅན་གྱི་ཡུལ་འདིར་དངོས་སུ་སྐུ་འཁྲུངས་པའི་
སྐྱེས་བུ་དམ་པ་ཞིག་ཡིན་པར་ར་སྤྲོད་ཀྱང་བྱུང་ཡོད། དེང་དུས་མཁས་དབང་
དམུ་དགེ་བསམ་གཏན་གྱིས་ཀྱང་གླིང་རྗེ་གེ་སར་མཆོག་ནི་སྐྱེས་ཡུལ་ཁམས་
ཕྱོགས་ཡིན་ཞིང་རབ་བྱུང་ དང་པོའི་ (1027) སྐབས་སུ་སྐུ་འཁྲུངས་ཞེས་
གསུངས་པ་དང་། དེ་དག་སྔོན་བྱོན་མཁས་པ་ཕལ་མོ་ཆེས་ཁས་བླངས་པ་ཡིན་
པས་བློ་གཏད་ཆོག་ཅེས་གསུང་བཤད་གལ་ཆེན་གནང་ཡོད་ལ། དེ་སྔའི་རང་
ཞིང་སྲིད་གྲོས་ཀྱི་དགུ་རོང་རྒྱལ་སྲས་མཆོག་གིས་ཀྱང་སེང་ཆེན་ནོར་བུ་དགྲ་
འདུ་ལ་ནི་ཁམས་སྡེ་དགེའི་གླིང་ཚང་རྒྱལ་པོའི་ཁྱིམ་རྒྱུད་དེ་ལ་སྐུ་འཁྲུངས་པ་དང་
ད་ལྟའི་གླིང་ཚང་གི་རྒྱུད་པ་ནི་གེ་སར་རྒྱལ་པོའི་གདུང་རྒྱུད་ཡིན་ཞེས་གསུངས་
པ་དང་། གླིང་རྗེ་གེ་སར་དགུང་ལོ་བརྒྱད་བཞེས་པའི་སྐབས་སུ་མགོ་ལོག་ཁུལ་
གྱི་རྨ་སྨད་གཡུ་ལུང་སུམ་མདོ་ཞེས་པ་དེ་རུ་བརྫངས་ཏེ་འཚོ་བཞེས་གནང་
།
དགུང་ལོ་བཅུ་གཉིས་སྟེང་དུ་གླིང་གི་རྒྱལ་པོར་དབང་བསྐུར་ཏེ་དམག་དཔོན་
དགྲ་འདུལ་གྱི་ཚུལ་བཟུང་ནས་ཕྱོགས་བཞིའི་དགྲ་བཞི་དམ་ལ་བཏགས། རྫོང་
ཆེན་བཅོ་བརྒྱད་ཆམ་ལ་ཕབ་ཅེས་གསུངས་པ་རྣམས་ལ་ཁུངས་དང་ལུང་བཙན་
པོ་རི་རབ་ལྟ་བུ་ཡོད་པར་མ་ཟད། གེ་སར་སྒྲུང་གི་ནང་དོན་དང་བྱུང་རིམ་
ལའང་འགལ་ཟླ་བཟོས་མེད། ཡིན་ནའང་ད་སྐབས་བོད་ཡིག་དང་བོད་སྐད་ཀྱི་
བརྡ་ཙམ་ཡང་མི་འཕྲོད་པའི་སྐྱེ་བོ་ལ་ལ་ཞིག་གིས་ཁུངས་མེད་ལུང་མེད་ཀྱི་
གཏམ་བྱུང་རྒྱལ་དུ་སྨྲས་ཏེ་མི་དགོས་པའི་རྙོག་དྲ་ཆེན་པོ་བཟོས་པ་ལས་གེ་སར་
ཞིབ་འཇུག་གི་ཐད་ལ་ཕན་ནུས་ཆེན་པོ་བྱུང་མ་ཐུབ། འོ་ན་ཕྱིས་སུ་གེ་སར་སྒྲུང་
གི་བྱ་བ་ལེགས་སྒྲུབ་བྱས་ཏེ་ཞིབ་འཇུག་གི་ཁ་ཕྱོགས་མི་ནོར་བར་རྒྱུན་འཁྱོངས་
765



བྱེད་པའི་ཆེད་དུ། ཁྱོད་ལ་གཞན་དང་མི་མཚུངས་པའི་ལྟ་བ་གསར་བ་ཅི་ཡོད་
ཅེ་ན། ཁོ་བོར་གངས་ཅན་མཁས་པ་བགྲེས་པ་རྣམ་པའི་བཞེད་དགོངས་ལས་
གསར་བའི་བཞེད་པ་ཞིག་ད་ལྟ་བློ་ཡིད་ལ་ངེས་མེད་ནའང་སྐྱེ་བོ་ལ་ལའི་ལྟ་བ་
ཡང་དག་མིན་པ་དང་དོགས་སློང་། རྙོག་བཤད་འཁྱོག་བཤད་དག་སེལ་འདོད་
ཀྱི་ཀུན་སློང་བཟློག་མེད་ཅིག་སྐྱེས་པར་བརྟེན། ཉེ་ཆར་འབྲེལ་ཡོད་ཀྱི་དཔྱད་
གཞིའི་ཡིག་ཆ་དང་སྒྲུང་དཔེ་གྲངས་མེད་ལ་ཟུར་ལྟ་བྱས་པ་ལས་གཞན། ད་
དུང་ཉམས་མྱོང་དང་ལྡན་པའི་མཁས་པ་བགྲེས་པོ་དང་སྒྲུང་པ་རྒན་པ་དག་
ལས་རྒྱུས་ལོན་བྱས་པར་བརྟེན་ནས་གླིང་རྗེ་གེ་སར་རྒྱལ་པོའི་སྐྱེས་རབས་ལོ་
རྒྱུས་རགས་ཙམ་གླེང་བར་བྱེད་ན་འདི་ལྟ་སྟེ།
དེར་གླིང་རྗེ་གེ་སར་རྒྱལ་པོ་སྟེང་ཕྱོགས་ལྷ་ཡུལ་ཁམས་སུ་བཞུགས་པའི་
སྐབས་སུ་མཚན་ལ་ཐོས་པ་དགའ་གསོལ་ཞིང་། ཡབ་ལྷ་ཆེན་ཚངས་པ་དཀར་
པོ་དང་ཡུམ་མ་གཅིག་ཁྲོ་མོ་ནག་པོའི་སྲས་གསུམ་པ་ཡིན་ཟེར་བ་དང་། ཁོང་
ཉིད་སློབ་དཔོན་པདྨ་འབྱུང་གནས་ཀྱིས་ལུང་བསྟན་པ་ལྟར་འཇིག་རྟེན་མི་ཡུལ་
ཁམས་སུ་ སྡིག་ཅན་བདུད་དཔུང་བཅོམ་སྟེ་ཕན་བདེའི་ སོན་བཟང་ ཁམས་
གསུམ་ཡོངས་སུ་འདེབས་པའི་འགན་ལྕི་བསྒྲུབ་པའི་ཆེད་དུ་ཕེབས་པ་ལ། ཡབ་
ཆེན་སེང་བློན་རྒྱལ་པོ་དང་ཡུམ་ཆེན་འགོག་བཟའ་གཉིས་ཀྱི་སྲས་སུ་རབ་བྱུང་
དང་པོའི་ལྕགས་བྱི་ལོའི་ཧོར་ཟླ་དྲུག་པའི་ཚེས་བཅོ་ལྔར་དགུང་ནས་ལྷ་རྣམས་
ཀྱིས་རོལ་མོའི་སྒྲ་དང་མེ་ཏོག་གི་ཆར། འཇའ་འོད་ཀྱི་གུར་དང་བཅས་པའི་
རྟེན་འབྲེལ་བཟང་པོ་མངོན་པར་བྱས་པ་དང་ཆབས་ཅིག་སྐུ་འཁྲུངས་སོ། །
ཁོང་ཉིད་སྐུ་འཁྲུངས་མ་ཐག་ཏུ་སྐད་ཆ་སྨྲ་ཤེས་ཤིང་ཞབས་ཀྱང་སར་འཛུགས་
ཐུབ་པའི་སྐྱེས་བུ་ཁྱད་དུ་འཕགས་པ་ཞིག་ལགས། ཁོང་ཉིད་སྐུ་འཁྲུངས་ནས་
766



ཉིན་ཞག་གསུམ་འདས་པ་ན། བདུད་ཕྲུག་ལྕགས་ཀྱི་ལྟོ་ལྡིར་ཞེས་པ། མ་
རུངས་ལྕགས་ཀྱི་སེར་བ་ཕབ་པ་དང་ཁ་ལས་དུག་གི་རླངས་པ་འཕྱུར་བ་ཅན་
ཞིག་ཡོད་པ་དེ་འདུལ་བའི་སྐབས་སུ་བབ་པ་མཁྱེན་ནས་མ་འགྱངས་པར་ཐབས་
ཤེས་ཟུང་འཇུག་གིས་དེ་དམ་ལ་བཏགས་སོ། །དེ་ནས་དགུང་ལོ་གཅིག་ཡས་
མས་བཞེས་པའི་སྐབས་སུ་མུ་སྟེགས་སྒོམ་པ་ར་ཛས་མ་བཞི་དཔོན་པོ་ཁྲོ་ཐུང་
དང་ལྐོག་གྲོས་བྱས་ཏེ་ཇོ་སྐྱིད་ཡིད་བཞིན་ནོར་བུའི་ཚེ་སྲོག་ལ་གནོད་བསྐྱལ་
རྒྱུའི་ངན་སེམས་བཅངས་ནས་སྒོམ་པ་ར་ཛས་རྩལ་ཆེན་བྱ་ནག་སྤུན་གསུམ་
མངགས་ཡོང་བ་ན། ལྷ་སྲས་ཇོ་སྐྱིད་དམ་པས་དེ་མཁྱེན་ནས་སྐྱེར་གཞུའི་སྟེང་
ལ་སྐྱེར་མདའ་སྤྲད་དེ་འཕངས་པས་བྱ་ནག་སྤུན་གསུམ་མེད་པར་བཟོས་ཤིང་།
མ་འགྱངས་པར་རྫུ་འཕྲུལ་གྱིས་སྒོམ་པ་ར་ཛའང་དམ་ལ་བཏགས་སོ། །དགུང་
ལོ་གཉིས་བཞེས་པའི་དུས་གླིང་དཀར་སྟོད་ཀྱི་སེམས་ཅན་ཐམས་ཅད་ཀྱི་ཚེ་སྲོག་
ལ་གོད་གཏོང་མཁན་ཨ་བྲ་སྲིན་པོ་མགོ་དགུ་ཞེས་པ་དེ་ཆམ་ལ་ཕབ་པའི་སྐབས་
སུ་བབ་པའི་ཚེ། ཁོང་གིས་ལྕང་དཀར་དབྱུག་པ་ཕྱག་ཏུ་ཐོགས་ཏེ་གོང་མ་རྒྱལ་
མོའི་ལུང་བསྟན་ལྟར་འབྲི་ཆུ་རིང་མོའི་གཡས་འགྲམ་དུ་ཆས་ཏེ་སྡིག་ཅན་སྲིན་
པོ་མགོ་དགུ་དམ་ལ་བཏགས་ནས་འགྲོ་བ་ཐམས་ཅད་བདེ་ལ་བཀོད་དོ། །
དགུང་ལོ་ལྔ་བཞེས་པའི་དུས་སུ་ལྷོ་ཚ་བ་རོང་གི་མདའ་རྫོང་ཕབ་སྟེ་མདའ་སྨྱུག་
དང་པོ་ལྷ་ ལ་ཕུལ་བ་ དང་མདའ་སྨྱུག་གཉིས་པ་བར་ གྱི་ གཉན་ལ་ཕུལ་བ།
མདའ་སྨྱུག་གསུམ་པ་འཛམ་བུ་གླིང་ལ་དྲངས་ཏེ་བགོ་བཤའ་བརྒྱབ་ཅིང་། ཚ་
བའི་མིག་བརྒྱ་བཙན་པོ་དམ་ལ་བཏགས། མ་རུངས་བདུད་ཕྲུག་བདུན་པོ་
དབང་དུ་བསྡུས། སྐབས་དེ་ནས་བཟུང་བོད་གངས་ཅན་ཡུལ་ལ་མདའ་སྨྱུག་
ཐོག་མར་དར་བར་གྱུར་ཏོ། །དགུང་ལོ་བདུན་བཞེས་པའི་སྐབས་སུ་བསེ་ཁ་
767



སེར་ར་ཡི་ར་རྫོང་ཕབ་སྟེ་ཁ་སེར་རྒྱལ་པོ་དམ་ལ་བཏགས། ར་དཀར་པོ་དུང་གི་
རྭ་ཅོ་ཅན། ར་ནག་པོ་ཁྱུང་གི་རྭ་ཅོ་ཅན་ལ་སོགས་པ་ཁྲི་ཁྲི་འབུམ་འབུམ་གླིང་
དཀར་སྟོད་ལ་དྲངས་ནས་ལྷོ་འཛམ་གླིང་ཡོངས་སུ་མང་ཉུང་མེད་པའི་བགོ་
བཤའ་བརྒྱབ་བོ། དགུང་ལོ་བརྒྱད་བཞེས་པའི་དུས་སུ་ཨ་ཁུ་ཁྲོ་ཐུང་དཔོན་པོས་
གླིང་དཀར་སྟོད་ཀྱི་དབང་ཆ་ཤོར་བར་དོགས་ནས་ཡིད་ལ་ངན་སེམས་བཅངས་
ཏེ་ཇོ་སྐྱིད་དམ་པ་ སངས་རྒྱས་མ་བུ་གཉིས་རྨ་སྨད་ གཡུ་ལུང་སུམ་མདོར་
བརྫངས་ནས་དུད་འགྲོ་ཟོག་དང་མཚུངས་པའི་འཚོ་བ་རོལ་ཏུ་བཅུགདགུང་ལོ་
དགུ་བཞེས་པའི་སྐབས་སུ་གླིང་གི་སྤྱི་དཔོན་ཁྲ་རྒན་གྱི་བཀའ་གསུང་ལྟར་གཡོ་
ཅན་ཨ་ཁུ་ཁྲོ་ཐུང་དང་ཆབས་ཅིག་འདན་མའི་ཡུལ་དུ་ཆས་ཏེ་འདན་ཁྲི་དཀར་
རྒྱལ་པོ་ཆམ་ལ་ཕབ་སྟེ་སྔོན་མོ་ནས་ཀྱི་འབྲུ་གཡང་གླིང་དཀར་སྟོད་ལ་དྲངས།
དགུང་ལོ་བཅུ་བཞེས་པའི་དུས་སྐབས་དེ་ལ་གླིང་དཀར་སྟོད་ལ་མི་ཟོག་ཐམས་
ཅད་ཐར་ཐབས་མེད་པའི་ཁངས་ཆེན་མཐོང་མ་མྱོང་བ་ཞིག་བབས་པའི་ཚེ།
རྨ་སྨད་གཡུ་ལུང་སུམ་མདོ་རུ་སྐྱིད་ཀྱི་ཉི་མ་ཤར་ཞིང་མེ་ཏོག་གི་ཆར་བ་བབས།
འཇའ་འོད་ཀྱི་གུར་ཁང་ཕུབ། ས་གཞི་ཀུན་ཏུ་རྣམ་པར་མཛེས་པའི་རྩི་ཏོག་
གྲངས་མེད་སྐྱེས་འདུག་པས། སྤྱི་དཔོན་ཁྲ་རྒན་གྱིས་རྒྱ་ཚ་ཞལ་དཀར་དང་ཚ་
ཞང་འདན་མ་གཉིས་མངགས་ཏེ་རྨ་སྨད་ཡུལ་དུ་རྩྭ་ས་གཡོར་བར་ཆས་ཤིང་།
ཇོ་རུ་མཆོག་གིས་གང་འདོད་ལྟར་རྩྭ་ས་ཡིད་ཚིམས་པར་གཡར་ནས་མི་ཟོག་
ཐམས་ཅད་ཀྱི་ཚེ་སྲོག་བསྐྱབས་པ་ལགས། དགུང་ལོ་བཅུ་གཉིས་བཞེས་པའི་ལོ་
དེར་གླིང་ཆེ་རྒྱུད་འབྲིང་རྒྱུད་ཆུང་རྒྱུད་གསུམ་གྱི་རྟ་རྒྱུག་རྒྱལ་འཇོག་གི་མགོ་གླིང་
དཀར་སྟོད་དུ་བརྩམས་ཏེ། ཇོ་སྐྱིད་ཡིད་བཞིན་ནོར་བུས་རྟ་རྒྱུག་གི་མགྱོགས་
དར་ཨང་དང་པོ་བླངས་ཏེ་སེང་ལྕམ་འབྲུག་མོ་ཁབ་ཏུ་བཞེས་ཤིང་གླིང་སྟོད་སྨད་
768



བར་གསུམ་གྱི་རྒྱལ་པོ་ཆེན་པོར་དབང་བསྐུར་ནས་གསེར་ཁྲི་མཐོན་པོའི་སྟེང་དུ་
མི་འཇིགས་སེང་གེའི་སྟབས་ཀྱིས་བཞུགས་ཏེ་མཚན་ལ་སེང་ཆེན་ནོར་བུ་དགྲ་
འདུལ་ཞེས་རང་མིང་རང་གིས་བཏགས་པ་ལགས། དགུང་ལོ་བཅུ་གསུམ་
བཞེས་པའི་ཐོག་ཏུ་རྨ་ཆེན་སྦོམ་རའི་གཡོན་ཕྱོགས་ཀྱི་རྨ་ཤེལ་བྲག་གི་གཏེར་སྒོ་
འབྱེད་པའི་དུས་ལ་བབ་པས་ན། ཁོང་གིས་ལྷ་མདའ་དར་ཚོན་སྣ་ལྔས་བརྒྱན་
པ་དེ་ཚམ་ཚོམ་མེད་པར་འཕངས་ཏེ་རྨ་ཤེལ་བྲག་གི་གཏེར་སྒོ་ཡོངས་སུ་ཕྱེ་ནས་
གསེར་ཁྲབ་རྡོ་རྗེ་མེ་འབར་དང་དངུལ་ཁྲབ་རྡོ་རྗེ་རྩེ་དགུ། དུང་ཁྲབ་ཉི་མ་རང་
ཤར། བྱུར་རྨོག་མེ་རུ་འབར་བ། ཉི་ཟེར་སྦྲུལ་གྱི་ཞགས་པ། ཟླ་ཟེར་ཨ་ལོང་
འཕྲུལ་ཆེན། དགྲ་འགུག་ལྕགས་ཀྱུ་དམར་པོ། རལ་གྲི་ངོ་དམར་རྡུལ་གཅོད།
སྟ་ཆེན་བྲག་རི་ཧར་གཤགས། ཚེ་གོས་སྟོང་སྡེ་འཇིགས་མེད། སྐུ་ཆིངས་དགྲ་
ལྷའི་ཚེ་མདུད་དང་བཅས་པ་ཕྱིར་བཏོན་ཏེ་གླིང་ལ་དྲངས་སོ། ། དགུང་ལོ་བཅུ་
བཞི་བཞེས་པའི་ཐོག་ཏུ་གླིང་གི་དཔའ་རྟུལ་ཐམས་ཅད་བསྡུས་ཏེ་འཛམ་གླིང་
ཡོངས་ཀྱི་ལྷ་ཀླུ་གཉན་གསུམ་ལ་ཕན་པའི་སྤྱི་བསང་ཕུལ་ནས། བདུད་ཀྱི་བླ་
འབྲོང་ཟངས་རྭ་རྩེ་དགུ་ཅན་ཁ་ན་མེ་འབར་ཞིང་སྣ་ནས་དུ་སྤྲིན་འཕྱུར་བ་དེར་
ལྷ་མདའ་ལྕགས་ནག་མེ་འབར་འཕངས་ཏེ་ཕམ་པར་བཟོས་ཤིང་། གླིང་གི་བུ་
ཆུང་སྲོ་མ་བྷ་ཛ་དང་སྤྲང་ཕྲུག་མི་ཆུང་ཁ་བདེ་ཟུང་གི་སྲོག་བསྐྱབས་ཏེ་བདེ་བར་
བཀོད། དགུང་ལོ་བཅོ་ལྔ་བཞེས་པའི་ཐོག་ཏུ་གོང་མ་ལྷ་ཡི་ལུང་བསྟན་ཇི་
བཞིན་འཇིགས་རུང་བདུད་རྒན་ཀླུ་བཙན་འདུལ་བར་ཕེབས་ཏེ། ཐོག་མར་མ་
ཨ་སྟག་ལྷ་མོ་གྲོགས་སུ་བཀུག་རྗེས་བདུད་ཀླུ་བཙན་རྒྱལ་པོར་ཐོད་མདའ་སྤྲད་
དེ་བདུད་སྡེ་ཐམས་ཅད་དམ་པའི་ཆོས་སུ་བསྒྱུར་བ་དང་བསྐལ་བཟང་བདེ་སྐྱིད་
ཀྱི་མེ་ཏོག་ཡོངས་སུ་བཞད་དེ་ཡུལ་ཁམས་དེ་རུ་ལོ་འཁོར་དགུ་ཙམ་འདས་སོང་།
769



དགུང་ལོ་ཉེར་བཞིའི་སྟེང་དུ་མ་རུངས་གུར་དཀར་རྒྱལ་པོས་གཡོ་དང་བཙན་
གྱིས་གླིང་གི་སྨན་མཆོག་སེང་ལྕམ་འབྲུག་མོ་ཕྲོགས་པས་ཧོར་གླིང་གཉིས་ཀྱི་
བར་དུ་གཡུལ་འགྱེད་ཆེན་པོ་ལངས་ནས་གླིང་གི་གཅེས་ཕྲུག་མང་པོ་དགྲར་ཤོར་
བ་སོགས་ཁོང་གེ་སར་རིན་པོ་ཆེའི་གསེར་སྙན་གྱིས་གསན་པ་ན། འཕྲལ་དུ་
རྨོག་དཀར་རྩེ་དགུ་དབུ་ལ་མནབས། སག་ཐག་འཁོར་གསུམ་སྐེད་ལ་བཅིངས་
ཏེ་བདུད་དམག་སྟོང་ཕྲག་མང་པོའི་སྣ་དྲངས་ནས་སེར་པོ་ཧོར་གྱི་ས་ཆར་ཆས་
ཤིང་ཧོར་གུར་དཀར་རྒྱལ་པོར་གཉའ་སྒ་བསྟད་དེ་ཕམ་པར་བརྒྱབ་རྗེས། ཧོར་
སྡེ་ཐམས་ཅད་གྲོགས་སུ་བཀུག་ཅིང་ཧོར་ཤན་པ་རྒྱལ་པོ་སེར་པོ་ཧོར་གྱི་དམག་
དཔོན་ལ་དབང་བསྐུར་ནས་སྨན་མཆོག་འབྲུག་མོ་ཕྱིར་གླིང་ཡུལ་ལ་ཁྲིད་དེ་རྗེ་
ཡབ་ཡུམ་གཉིས་ཀྱིས་སྐྱིད་པོའི་འཚོ་བར་ལོངས་སུ་སྤྱད་དོ། །ཧོར་འདུལ་གྱི་
དུས་ཡུན་ལ་ལོ་འཁོར་དགུ་འགྱངས་སོང་ཟེར། དགུང་ལོ་སོ་གསུམ་སྟེང་དུ་ཨ་
ནེ་གོང་སྨན་རྒྱལ་མོའི་ལུང་བསྟན་ནང་བཞིན་ཕྱོགས་བཞིའི་དགྲ་བཞིའི་གྲས་སུ་
གཏོགས་པའི་ཤར་གྱི་འཇང་ཡུལ་མུན་པའི་ཞིང་ལ་ཕེབས་ཏེ་འཇང་ས་དམ་རྒྱལ་
པོ་དམ་ལ་བཏགས། དམ་པའི་ཆོས་ཀྱི་འཁོར་ལོ་བསྐོར་བ་དང་བདེ་སྐྱིད་ཀྱི་ཉི་
མ་ཤར་བར་མཛད་ནས། འཕྲིན་ལས་ཀྱི་སྲོལ་བཟང་བཙུགས། ལོ་ཡག་སྐལ་
བཟང་གི་མེ་ཏོག་བཞད་དོ། ། འཇང་གླིང་གཡུལ་འགྱེད་ཀྱི་དུས་ཡུན་ལ་ལོ་
འཁོར་གསུམ་འགྱངས་སོ། །དགུང་ལོ་སུམ་ཅུ་སོ་དྲུག་བཞེས་པའི་སྐབས་སུ་ལྷ་
ཆེན་ཚངས་པ་དཀར་པོས་ལུང་བསྟན་གནང་བ་ལྟར་ཁོང་གིས་ཧོར་འཇང་
གཉིས་ཀྱི་དམག་དཔུང་གྲངས་མང་གི་སྣ་ཁྲིད་ནས་ལྷོ་མོན་ཡུལ་གྱི་གཡུ་ཐང་ཁྲ་
མོར་ཕེབས་ཏེ་མོན་གྱི་རྒྱལ་པོ་ཤིང་ཁྲི་བཙན་པོ་དམ་ལ་བཏགས་ཤིང་། གླིང་གི་
ནོར་བུ་ལ་མ་ལིང་དྲུག་ ཕྱིར་གླིང་གི་གཏེར་ཆེན་གྱི་གྲས་སུ་བཞགམོན་ཡུལ་
770.



ཐམས་ཅད་ལས་དགེ་སྡིག་ཤེས་པའི་ཡུལ་མཆོག་ཏུ་གྱུར་པ་ཞིག་ཏུ་བསྒྱུར་རོ། །
གོང་དུ་བརྗོད་པའི་ནུབ་ཀྱི་བདུད་དང་། ཤར་གྱི་ཧོར། བྱང་གི་འཇང་། ལྷོ་ཡི་
མོན་བཅས་བཞི་སྟེ་དེ་ནི་གེ་སར་རྒྱལ་པོ་ཁྲི་ཐོག་ལ་བཞུགས་རྗེས་ཐོག་མར་
བཏུལ་བའི་ཕྱོགས་བཞིའི་དགྲ་ཆེན་བཞི་ཡིན་ནོ། ། དེ་ཡ་དགུང་ལོ་སོ་དགུའི་
སྟེང་དུ་གོང་མ་ལྷ་ཡི་ལུང་བསྟན་ཇི་བཞིན་སྤྱན་རས་གཟིགས་ཀྱི་གནས་མཆོག་
སྟེ་རྩེ་པོ་ཏ་ལ་རུ་ལོ་གཅིག་ཏུ་མཚམས་ལ་བཞུགས། བཤད་པ་ལྟར་ན། གལ་
ཏེ་རི་བོ་པོ་ཏ་ལ་རུ་མཚམས་ལ་མ་བཞུགས་ཚེ། རྫོང་ཆེན་བཅོ་བརྒྱད་ཀྱིས་གྲས་
སུ་གཏོགས་པའི་སྟག་གཟིག་ནོར་གྱི་རྒྱལ་པོའི་རྣམ་ཤེས་དག་པའི་ཞིང་ལ་འདྲེན་
ཐབས་མེད་པ་ཡིན་ཟེར་རོ། །དགུང་ལོ་བཞི་བཅུ་ཐམ་པ་བཞེས་པའི་སྐབས་སུ་
སྟག་གླིང་གཡུལ་འགྱེད་ཀྱི་མགོ་བརྩམས་ཏེ། སྟག་གཟིག་ནོར་གྱི་རྒྱལ་པོ་དམ་
ལ་བཏགས་ཤིང་། སྟག་གཟིག་ཡུལ་གྱི་གསེར་དངུལ་གཡུ་བྱུར་གྱི་རིན་ཆེན་
གཏེར་སྒོ་ཕྱེ་སྟེ་འཛམ་བུ་གླིང་ལ་བགོ་བཤའ་བརྒྱབ་ནས་དབུལ་ཕྱུག་ཐམས་ཅད་
ཀྱི་འདོད་བློ་ཚིམས་པར་བྱས་སོ། །གཡུལ་འགྱེད་ཀྱི་དུས་ཡུན་ལ་ལོ་གཅིག་དང་
ཕྱེད་ཀ་ལས་མ་འདས་སོ། །དགུང་ལོ་ཞེ་གཉེས་བཞེས་པའི་དུས་སྐབས་སུ་ཁ་ཆེ་
ཡུལ་ལ་ཕེབས་ཏེ། ཁ་ཆེའི་ཁྲི་བཙན་རྒྱལ་པོ་ཆམ་ལ་ཕབ་ནས་གཡུ་དྲུག་དཀར་
ནམ་མཁའི་མདོག གཡུ་དྲུག་དམར་མེ་ལྕེའི་མདོག གཡུ་དྲུག་སེར་གསེར་གྱི་
མདོག་བཅས་པའི་གཡུ་རྫོང་བླངས་ནས་གླིང་དཀར་སྟོད་ལ་དྲངས་པར་མ་ཟད་
སྟོད་རྒྱ་གར་སྨད་རྒྱ་ནག་བར་དབུས་གཙང་གི་ས་ཆ་ཡོངས་སུ་མ་ལུས་མ་ཆད་
པར་བགོ་བཤའ་བརྒྱབ་ནས་ཡིད་ཚིམས་པར་བྱས་སོ། ། གཡུ་རྫོང་ཕབ་པའི་
དུས་ཡུན་ལ་ལོ་འཁོར་གཅིག་ལས་མ་འདས་སོ། ། དགུང་ལོ་ཞེ་གསུམ་བཞེས་
པའི་སྟེང་དུ་ལྷོ་ནུབ་སྲིན་པོའི་ཡུལ་ཏེ་གངས་རི་མི་ནུབ་དར་རྫོང་གི་མི་ནུབ་རྨ་བྱ་
77 1



རྒྱལ་པོས་བོད་ཀྱི་ཇོ་བོ་རྣམ་གསུམ་ལ་གསེར་ཞལ་འབུལ་བར་གསེར་ཁྱེར་ཡོང་
བའི་གླིང་མི་མང་པོ་ལམ་སྐྱེད་དུ་བསད་ཅིང་། རིན་ཐང་ཅན་གྱི་གསེར་དག་
ཧམ་འཕྲོག་བྱས་པ་དེ་གླིང་རྗེ་གེ་སར་རྒྱལ་པོ་ཉིད་ཀྱི་དར་ལོང་རྣ་བར་བྱུང་བའི་
མོད་ལ། ཁོང་ཁྲོ་མེ་ལྟར་འབར་ཏེ་མི་ནུབ་སྲིན་པོའི་ཡུལ་ལ་ཆས་ནས་མི་ནུབ་རྨ་
བྱ་རྒྱལ་པོ་དེ་ཆམ་ལ་ཕབ་ཅིང་གོས་རིགས་སྣ་ཚོགས་ཀྱི་དར་རྫོང་བླངས་ཏེ་
གངས་ཅན་བོད་ཀྱི་ལྗོངས་སུ་དྲངས་ནས་དབུལ་ཕྱུག་ཐམས་ཅད་ལ་མང་ཉུང་
མེད་པར་བགོ་བཤའ་བརྒྱབ་བོ། །དགུང་ལོ་ཞེ་བཞི་བཞེས་པའི་དུས་སྐབས་སུ་
ཞང་ཞུང་མུ་ཏིག་རྫོང་ཕབ་པའི་དུས་ལ་བབ་པས། ཁོང་རིན་པོ་ཆེས་གླིང་
དམག་འཛིན་མའི་རྡུལ་ཕྲན་ལ་འགྲན་པ་ལྟ་བུ་གྲངས་མེད་པའི་སྣ་དྲངས་ཏེ་
གཟི་བརྗིད་ཀྱི་འོད་ཟེར་ཕྱོགས་བཞིར་འཕྲོས་པ་ལྟར་ཞང་ཞུང་ཡུལ་ལ་ཕེབས་ཏེ་
སྐད་ཅིག་ཉིད་ལ་ཞང་ཞུང་རྒྱལ་པོ་ལྷུན་གྲུབ་གྲགས་པ་ལྔ་བའི་ལམ་དུ་དྲངས།
ཞང་ཞུང་མུ་ཏིག་རྫོང་ཕབ་པ་དང་མཉམ་དུ། ཡུལ་དེའི་ལྷ་ཀླུ་གཉན་གསུམ་
ཐམས་ཅད་དཀར་ཕྱོགས་ཀྱི་ལྷར་བསྒྱུར་ཏེ་དམ་པའི་ཆོས་ཀྱི་འཁོར་ལོ་བསྐོར་
རོ། །དགུང་ལོ་ཞེ་དྲུག་བཞེས་པའི་སྐབས་སུ་ཡང་མ་བཞི་དཔོན་པོ་ཁྲོ་ཐུང་གིས་
ཨ་གྲགས་རྒྱལ་པོ་ཉི་མ་རྒྱལ་མཚན་གྱི་སྲས་མོ་ཕྲོགས་ཏེ་གྱོད་སྣ་གླིང་ལ་དྲངས་པ་
ན། རྒྱལ་མཆོག་རིན་པོ་ཆེས་ཨ་གྲགས་གཟི་རྫོང་ཕབ་པའི་དུས་ལ་བབ་པ་
དགོངས་ནས་དམག་དཔུང་གི་ཁ་ལོ་ཨ་གྲགས་ཞེས་པའི་ཡུལ་དུ་བསྒྱུར་ཏེ་ཨ་
གྲགས་ཉི་མ་རྒྱལ་མཚན་དམ་ལ་བཏགས་ཤིང། གཟི་སྣ་མི་གཅིག་ཁྲི་ཚོ་བརྒྱད་
བརྒྱ་ཡོད་པ་ཐམས་ཅད་གླིང་དཀར་ཡུལ་ལ་དྲངས་སོ། ། དགུང་ལོ་ཞེ་བདུན་
སྟེང་དུ་གྲུ་གུ་གོ་རྫོང་ཕབ་པའི་དུས་སུ་བབ་པ་ལ། ཁོང་གིས་འཁོར་གསུམ་སྐེད་
ལ་བཅིངས་ཏེ་དམག་རྟ་གྲངས་མང་གི་སྣ་དྲངས་ནས་གྲུ་གུའི་ཡུལ་དུ་ཆས་ཏེ་གྲུ་
772



གུའི་རྒྱལ་པོ་ཐོག་རྒོད་ཅེས་པ་སྐད་ཅིག་ཉིད་ལ་ཆམ་ལ་ཕབ་སྟེ་མཐོང་མ་མྱོང་
བའི་གོ་མཚོན་གྱི་གཏེར་སྒོ་ཐམས་ཅད་ཕྱེ་ནས་གནམ་མཐའ་གོ་བ་གཤོག་རིང་
དང་། ས་མཐའ་རྦབ་རྡོ་འདྲིལ་ཆེན། མེ་དམར་གློག་གི་འཕྲུལ་མདའ་བཅས་
གོ་མཚོན་གྲངས་ལས་འདས་པ་གླིང་དཀར་སྟོད་ལ་དྲངས་སོ། ། དགུང་ལོ་ཞེ་
དགུ་བཞེས་པའི་དུས་སྐབས་སུ་མེ་གླིང་ཡུལ་ལ་ཕེབས་ཏེ་མེ་གླིང་གསེར་ཁྲི་རྒྱལ་
པོ་ཕམ་པར་བཟོས་ནས་གསེར་གྱི་རྫོང་ཆེན་གྱི་གཏེར་སྒོ་ཕྱེ་ནས་གསེར་སྣ་མི་
གཅིག་པ་མང་པོ་ཕྱིར་བཏོན་པར་མ་ཟད། གསེར་གྱི་ཁྲབ་རྨོག་འཁོར་གསུམ་
དང་གསེར་གྱི་ཇོ་བོ་ར་མ་ལ་སོགས་པ་གླིང་དཀར་ཡུལ་ལ་དྲངས་སོ། །གཡུལ་
འགྱེད་ཀྱི་དུས་ཡུན་ལ་ལོ་གཅིག་དང་ཟླ་ཕྱེད་འདས་སོ། ། དགུང་ལོ་ང་གཅིག་
བཞེས་པའི་དུས་སུ་སྨུག་གུ་དྲེལ་རྫོང་ཡུལ་ལ་ཆས་ཏེ་སྨུག་གུ་ཉི་མ་བཙན་རྒྱལ་
ཕམ་པར་བཏང་ནས་དྲེལ་གྱི་རྫོང་ཆེན་ཕབ་སྟེ་རྒྱ་དྲེལ་དཔའ་བོ་ཁ་ཁྲ། སོག་
དྲེལ་མེ་རི་དམར་པོ། བོད་དྲེལ་རྣ་འབྱོག་རྩེ་བཞི་དག་གངས་ཅན་བོད་ཀྱི་
ལྗོངས་སུ་དྲངས་ཏེ་དྲེལ་རྒྱུད་ཡོངས་སུ་དར་བར་བཅུག་པ་ལས་གཞན། སྨུག་
གུ་ཡུལ་གྱི་སྲས་མོ་ལྷ་ལྕམ་མེ་ཏོག་ཀྱང་གླིང་ལ་གདན་འདྲེན་ཞུས་སོ། ། དགུང་
ལོ་ང་གཉིས་བཞེས་པའི་སྐབས་སུ་སོག་པོ་མེ་རི་ཐོག་རྫོང་ཕབ་སྟེ། སོག་པོའི་
རྒྱལ་པོ་ཉི་མ་ལྷུན་གྲུབ་དམ་ལ་བཏགས་ཤིང་མེ་རི་ཐོག་རྫོང་གི་གཏེར་སྒོ་ཕྱེ་ནས་
ཐོག་གི་ སྒྲོགས་ རྡོ་ ཆིག་ ཁྲི་ བདུན་ སྟོང་ དང་ ཐོག་ མདའ་ མེ་ དམར་ རང་
འཇོམས་བཞི་བརྒྱ་བཅས་བླངས་ཏེ་གླིང་དཀར་སྟོད་ལ་དྲངས། ཐོག་རྫོང་ཕབ་
པའི་དུས་ཡུན་ལ་ལོ་གཅིག་དང་ཟླ་གཅིག་འདས་སོ། །དགུང་ལོ་ང་གསུམ་སྟེང་
དུ་སྟོད་མངའ་རིས་ཡུལ་གྱི་གསེར་རྫོང་ཆེན་པོ་ཕབ། མངའ་རིས་བྲག་རི་རྒྱལ་
པོ་ཆམ་ལ་ཕབ་ཅིང་ གསེར་གྱི་ཤཱཀྱ་ཐུབ་པ་རང་བྱོན་ཕྱིར་བཏོན་ཏེ་ཁ་བ་རི་
773



བའི་ལྗོངས་ཀྱི་གླིང་དཀར་སྟོད་ལ་གདན་འདྲེན་ཞུས། དུས་སྐབས་དེ་ནས་
བཟུང་ལྷོ་འཛམ་བུ་གླིང་ལ་བདེ་སྐྱིད་ཀྱི་ཉི་མ་ཤར་ཞིང་ཟས་གོས་ལྷུན་གྱིས་གྲུབ་
པའི་རྫོགས་ལྡན་གྱི་སྐལ་བ་ལྡན་པར་གྱུར་ཏོ། །མངའ་རིས་གསེར་རྫོང་ཕབ་
པའི་དུས་ཡུན་ལ་ལོ་གཅིག་དང་ཕྱེད་ཀ་འདས་པ་ལགས། དགུང་ལོ་ང་ལྔ་
བཞེས་པའི་དུས་སུ་གངས་རིའི་ཤེལ་རྫོང་ཕབ། རྒྱལ་པོ་གངས་དཀར་བཙན་
བདུད་ཡ་མེད་ཕམ་པར་བཟོས། རིན་ཆེན་ཆུ་ཤེལ་མེ་ཤེལ་ལ་སོགས་གྲངས་
མང་དང་ཤེལ་གྱི་ཁྲབ་རྨོག་བཞི་བརྒྱ་ལྔ་བཅུ་སོགས་ཁ་བའི་ལྗོངས་འདིར་དྲངས་
ཏེ་ཤེལ་མེད་པ་ནས་ཡོད་པར་གྱུར་ཏོ། །དགུང་ལོ་ང་དྲུག་བཞེས་པའི་དུས་སུ་ལྷོ་
ནུབ་ཡུལ་གྱི་ཙ་རི་སྨན་རྫོང་ཕབ་པར་ཆས་ཏེ་ཙ་རི་རྒྱལ་པོ་དབང་ཆེན་སྟོབས་ཀྱི་
གྲགས་པ་ཕམ་པར་བརྒྱབ་སྟེ་ནད་བརྒྱ་འཛོམས་པའི་སྨན། བཟང་དྲུག་བདུད་
རྩིའི་སྨན། ལོ་བརྒྱ་ཐུབ་པའི་སྨན་བཅས་སྨན་སྣ་མང་པོ་གངས་ཅན་བོད་དུ་
དྲངས་ཏེ་ནད་རིགས་བཞི་བརྒྱ་རྩ་བཞི་འཇོམས་པའི་གཉན་པོ་དབང་དུ་ཐོབ་
བོ། །སྨན་རྫོང་ཕབ་པའི་དུས་ཡུན་ལ་ལོ་འཁོར་གཉིས་ཙམ་ལས་མ་འདས།
དགུང་ལོ་ང་བརྒྱད་བཞེས་པའི་སྟེང་དུ་བྱེ་རིའི་བྱུར་རྫོང་ཕབ། བྱེ་རིའི་སྟག་རྩེ་
རྒྱལ་པོ་ཕམ་པར་བཟོས། བྱུ་རུའི་ཚེ་དཔག་མེད་མགོན་དང་བྱུ་རུའི་རྟ་མགྲིན་
དམར་པོ། བྱུར་དཀར་གངས་ལ་ཉི་ ཤར། བྱུར་དམར་མེ་སྟག་རང་ཤར་ལ་
སོགས་པ་ཕྱིར་བཏོན་ནས་གངས་ཅན་ལྗོངས་སུ་དྲངས་པས་བྱུ་རུ་རིན་པོ་ཆེའི་
རྒྱན་སྤྲས་པའི་སྲོལ་ཆགས་སོ། ། བྱུར་རྫོང་ཕབ་པའི་དུས་ཡུན་ལ་ལོ་འཁོར་
གསུམ་འདས་པ་ལགས། དགུང་ལོ་རེ་གཅིག་བཞེས་པའི་སྐབས་སུ་རྒྱ་ནག་ཇ་
རྫོང་ཕབ་པའི་དུས་ལ་བབ་པར་བརྟེན། ཁོང་རིན་པོ་ཆེས་དཔའ་རྟུལ་མང་པོའི་
སྣ་དྲངས་ཏེ་སྨད་རྒྱ་ནག་ཡུལ་ལ་ཕེབས་ནས་རྒྱ་ཁྲི་སྟག་བདུད་རྒྱལ་པོ་ཆམ་ལ་
774



ཕབ་ཅིང་རྒྱ་ཇ་མེ་ཏོག་ཡོངས་འཛིན་དང་རྒྱུ་ཇ་བཀྲ་ཤིས་ཟླ་བ། རྒྱ་ཇ་ཁུ་བྱུག་
སྟོང་ལྡན། ཇ་འབྲུ་ཁྱུང་གི་སྒོ་ང་ལ་སོགས་གླིང་དཀར་སྟོད་ལ་དྲངས་པས་རྒྱ་ཇ་
བཞེས་པའི་གོམས་སྲོལ་ཆགས་སོ། །ཇ་རྫོང་ཕབ་པའི་དུས་ཡུན་ལ་ཕལ་ཆེར་ལོ་
གཉིས་འདས་སོང་ཟེར། དགུང་ལོ་རེ་གསུམ་བཞེས་པའི་སྐབས་སུ་ཁོང་གི་
དགོངས་པར་གཡུལ་འགྱེད་མང་པོ་དང་རྫོང་ཆེན་གང་མང་ཕབ་པའི་སྐབས་སུ་
སེམས་ཅན་གྲངས་མང་གི་ཚེ་སྲོག་ལ་གནོད་པ་བསྐྱལ་བས་དེ་ནི་སྡིག་སྒྲིབ་
བཤགས་པའི་སླད་དུ་མཚམས་ལ་བཞུགས་ན་ལེགས་བསམས་ནས་ཤར་ཙོང་ཁ་
ར་བའི་གཟིམ་ཆུང་བཀྲ་ཤིས་རྟགས་བརྒྱད་དུ་སྐུ་མཚམས་ལ་ལོ་གཅིག་བཞུགས་
སོ། །དགུང་ལོ་རི་བཞི་བཞེས་པའི་སྟེང་དུ་དུང་དཀར་སྟག་རྫོང་ཕབ། དུང་
དཀར་རྒྱལ་པོ་སྟག་ཐུབ་བཙན་པོ་ཕམ་པར་བཟོས། དུང་ཁྲབ་ཉི་མ་རང་ཤར་
དགུ་བརྒྱ་དྲུག་ཅུ་དང་དུང་མདའ་དགུ་སྟོང་བརྒྱད་བརྒྱ། དུང་ཞགས་ཁམས་
གསུམ་རང་འགུགདུང་གི་སེང་གེའི་ རལ་བ། དུང་གི་སྒྲོལ་མ་རང་བྱོན་ལ་
སོགས་བླངས་ཏེ། བོད་ཁ་བ་ཅན་གྱི་ལྗོངས་སུ་དྲངས་སོ། །དུང་རྫོང་ཕབ་པའི་
དུས་ཡུན་ལ་ལོ་འཁོར་གསུམ་འདས་པ་ལགས། དགུང་ལོ་རེ་བདུན་བཞེས་པའི་
སྐབས་སུ་རྒྱ་གར་ཡུལ་གྱི་ཆོས་རྫོང་ཕབ། རྒྱལ་པོ་ཆོས་ལུང་ཉི་མ་རང་ཤར་དམ་
ལ་བཏགས། གསེར་འབུམ་ཉི་མ་ཤར་འདྲ་དང་དངུལ་འབུམ་ཟླ་བ་ཚེས་འདྲ།
གཡུ་འབུམ་རྒྱ་མཚོ་འཁྱིལ་འདྲའི་ཆོས་དམ་པའི་པོ་ཏི་ཁྲི་འབུམ་གྲངས་མང་
གངས་ཅན་བོད་ཀྱི་ལྗོངས་འདི་རུ་དྲངས་ཏེ། འཛིན་མའི་ཁྱོན་ཡོངས་སུ་དམ་
པའི་ཆོས་ཀྱི་འཁོར་ལོ་བསྐོར་ནས་སེམས་ཅན་ཀུན་གྱི་སྡུག་བསྔལ་མཐའ་དག་
རང་ཤུགས་སུ་སེལ་བ་དང་ཆབས་ཅིག་ཕན་ཞིང་བདེ་བའི་རྫོགས་ལྡན་གྱི་དུས་
གསར་བ་ཞིག་ཤར་རོ། །དགུང་ལོ་རེ་བརྒྱད་བཞེས་པའི་སྟེང་དུ་ལྷོ་ཕྱོགས་ཡུལ་
775



གྱི་བལ་བོའི་འབྲས་རྫོང་ཕབ། རྒྱལ་པོ་བལ་རི་བཙན་པོ་ཆམ་ལ་ཕབ། འབྲས་
དཀར་ཁྱུང་གི་སྒོ་ང་། འབྲས་དམར་མུ་ཏིག་གི་གཟུགས་བརྙན་ཅན། འབྲས་
དཀར་སེར་རྒྱ་མཚོ་འཁྱིལ་བ་ལྟ་བུ་བཏོན་ཏེ་བོད་གངས་ཅན་ཡུལ་ལ་དྲངས་
ནས་འབྲས་ཟ་བའི་སྲོལ་ཆགས་སོ། །འབྲས་རྫོང་ཕབ་པའི་ དུས་ཡུན་ལ་ལོ་
གཅིག་ལས་མ་འདས་སོ། །དགུང་ལོ་རེ་དགུ་བཞེས་པའི་སྐབས་སུ་བྷེ་རའི་ཡུལ་
གྱི་ལུག་རྫོང་ཕབ། བྷེ་རའི་ཁྱུང་ཁྲི་རྒྱལ་པོ་དམ་ལ་བཏགས། ལྷ་ལུག་ག་བ་རྭ་
རིང་དང། གཉན་ལུག་དམར་པོའི་ཚོས་ཅན། ཀླུ་ལུག་ཁྱུང་གི་སྒོ་ང་། ལུག་
དཀར་ནག་ཁྲ་གསུམ་དབྱར་གྱི་མེ་ཏོག་འདྲ་བ་ཐམས་ཅད་མ་ལུས་པར་གངས་
ཅན་བོད་ཀྱི་ལྗོངས་སུ་དྲངས་ཏེ་གཡང་དཀར་ལུག་གི་རྒྱུད་བཟང་དར་བར་བྱས་
སོ། །གོང་དུ་བརྗོད་ཟིན་པ་རྣམས་ནི་གླིང་རྗེ་གེ་སར་རྒྱལ་པོས་རྫོང་ཆེན་བཅོ་
བརྒྱད་ཀྱི་གཏེར་སྒོ་ཕྱེ་སྟེ་རིན་ཆེན་གཏེར་གཡང་མ་ལུས་པ་གངས་ཅན་བོད་ཀྱི་
ཡུལ་ལ་དྲངས་པའི་ལོ་རྒྱུས་བསྡུས་པ་ལགས། དེ་ཡང་སྐྱེས་མཆོག་ནོར་བུ་དགྲ་
འདུལ་ཁོང་གིས་དགུང་ལོ་རེ་དགུ་ནས་བརྒྱད་ཅུའི་བར་དུ་རྫོང་ཕྲན་སུམ་ཅུ་དང་
རྫོང་ཆུང་གྲངས་མེད་ཡོངས་རྫོགས་ཕབ་སྟེ་ཚར་དགོས་པར་དགོངས་ནས། ལྷ་
ཀླུ་གཉན་གསུམ་ལ་མཆོད་བཀུར་དང་གསོལ་འདེབས་མང་པོ་མཛད་པར་
བརྟེན། གོང་མ་ལྷ་ཡིས་སྡོངས་གྲོགས་མཛད་དེ་བགྲང་བྱ་བཅུ་ལྷག་ཅིག་གི་
རིང་ལ་རྫོང་ཕྲན་ཏེ་ཐོག་གླིང་གཡུལ་འགྱེད་དང་སོག་ཕྱི་གླིང་གསེར་རྫོང་ པོ་
རི་གཟི་རྫོང་། ཕྱི་གླིང་ཁྲབ་རྫོང་། སྨར་ཁམས་བྱུ་རུའི་རྫོང། སྡེ་དགེ་ཆོས་
རྫོང་། ཁྱུང་ཆེན་སྒྲོ་རྫོང་། སྤྱི་དཔོན་ཤེལ་རྫོང་
། སྒ་སྡེ་ཁྲོ་རྫོང་། རྒྱུ་ཚའི་
དངུལ་ཆུ་ཁྲོ་རྫོང། གོ་གུ་ཁྱི་རྫོང། ཨ་སྟག་ཤ་རྫོང་། ལི་ཁྲིའི་རྟ་རྫོང། སྲིན་
མོའི་ར་རྫོང་། བལ་བོའི་ལུག་རྫོང་། ཨ་བསེ་འབྲི་རྫོང་། ཞང་ཞུང་སྨན་རྫོང་།
776



རྒྱ་ཚའི་གྲི་རྫོང། འདན་མའི་མདའ་རྫོང་། ཁྲོ་ཐུང་ལྕགས་རྫོང་སོགས་ཕབ་པ་
དང༌། ཕྱི་གླིང་གཡུལ་འགྱེད་ལ་སོགས་པའི་དུས་མཚུངས་སུ་རྫོང་ཆུང་གྲངས་
མེད་བླངས་ཏེ། གངས་ཅན་ཡུལ་གྱི་གླིང་དཀར་སྟོད་ལ་སྔར་མེད་པའི་རིན་ཆེན་
གཏེར་རྫས་ཐམས་ཅད་གང་འདོད་བཞིན་དྲངས་པས་རྒྱུ་འབྱོར་བ་ཕུན་སུམ་
ཚོགས་ཤིང་ སྟོབས་མངའ་ ཐང་ ཀུན་ལས་མཆོག་ པའི་ ཞིང་ ཁམས་ ཤིན་ ཏུ་
འཛོམས་པོ་ཞིག་ཏུ་གྱུར་ཏོ། །ཁོང་གེ་སར་རིན་པོ་ཆེ་དགུང་ལོ་གྱ་བདུན་བཞེས་
པའི་སྐབས་སུ་འཇིག་རྟེན་ ཁམས་ཀྱི་ལྷ་སྲིན་སྡེ་བརྒྱད་མ་ལུས་པ་དམ་ལ་
བཏགས་ཏེ། གངས་ཅན་གྱི་ཡུལ་འདིར་ཅི་མཁོ་ཅི་དགོས་ཐམས་ཅད་བསྐྲུན་
ནས། འབངས་མི་ ཀུན་ལ་གཉའ་གནོན་མེད་པ་དང་སྡུག་བསྔལ་མེད་པ།
ཟས་གོས་ཕུན་སུམ་ཚོགས་པའི་ཡུལ་ཁམས་འཛོམས་པོ་ལྷ་ཡུལ་ཁམས་དང་ཁྱད་
པར་མ་མཆིས་པ་ཞིག་ཏུ་བཀོད་པའི་ཚེ་ན། གོང་མ་ལྷ་ཡི་ལུང་བསྟན་ཇི་བཞིན་
མགོ་ནག་བོད་ཀྱི་རྒྱལ་པོར་སྲས་དགྲ་ལྷ་རྩེ་རྒྱལ་བསྐོས་ཏེ་རྗེས་ཕྱོགས་ཀྱི་ལས་
དོན་མ་ལུས་པ་གླིང་དཀར་ལྷ་སྡེ་ཡོངས་ཀྱི་མདུན་སར་ཁོང་ལ་ངོ་སྤྲོད་མཛད་
རྗེས་སྟེང་ཕྱོགས་ལྷ་ཡུལ་ཁམས་སུ་སྐུ་ཕེབས་སོ། །
777



ཟུར་ལྟའི་དཔྱད་གཞི།
བོད་ཡིག་གི་སྐོར།
1. ཆོས་འབྱུང་མཁས་པའི་དགའ་སྟོན། དཔའ་བོ་གཙུག་ལག་ཕྲེང་
བས་མཛད། མི་རིགས་དཔེ་སྐྲུནཁང་། ༡༩༨༥ལོར། །
2. དེབ་ཐེར་དམར་པོ། ཚལ་པ་ཀུན་དགའ་རྡོ་རྗེས་མཛད། མི་རིགས་
དཔེ་སྒྲུང་ཁང་། ༡༩༨ ༡ལོར། །
3. ཏུང་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ། དབང་རྒྱལ་དང་
བསོད་ནམས་སྐྱིད་ཀྱིས་བསྒྱུར། མི་རིགས་དཔེ་སྐྲུན་ཁང་། ༡༩༨༠ལོར།
4. ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང་། ནམ་མཁའི་
ནོར་བུས་བརྩམས། སི་ཁྲོན་མི་རིགས་དཔེ་སྐྲུན་ཁང་། ༡༩༩༠ལོར།
5. བཀའ་ཆེམས་ཀ་ཁོལ་མ། ཇོ་བོ་རྗེ་ཨ་ཏི་ཤས་གཏེར་ནས་བཏོན།
ཀན་སུའུ་མི་རིགས་དཔེ་སྐྲུན་ཁང་། ༡༩༨༩ ལོར། །
6. ལྡེའུ་ཆོས་འབྱུང་། མཁས་པ་ལྡེའུས་མཛད། བོད་ལྗོངས་སྤྱི་ཚོགས་
ཚན་རིག་ཞིབ་འཇུག་ཁང་། ༡༩༨༧ལོར།
7. རླངས་ཀྱི་པོ་ཏི་བསེ་རུ་རྒྱས་པ། ཏཱ་སི་བྱང་ཆུབ་རྒྱལ་མཚན་སོགས་
ཀྱིས་མཛད། བོད་ལྗོངས་མི་དམངས་དཔེ་སྐྲུན་ཁང་། ༡༩༨༦ལོར།
8. རྒྱལ་རབས་གསལ་བའི་མེ་ལོང་། ས་སྐྱ་བསོད་ནམས་རྒྱལ་མཚན་
གྱིས་བརྩམས། མི་རིགས་དཔེ་སྐྲུན་ཁང་། ༡༩༨ ༡ལོར།
778



9. མ་ཎི་བཀའ་འབུམ། གླེགས་བམ་དང་པོ། གཉིས་པ། ཆོས་རྒྱལ་
སྲོང་བཙན་སྒམ་པོ་ སོགས་ཀྱི་མཛད། གྲུབ་ ཐོབ་དངོས་གྲུབ་ སོགས་ ཀྱིས་
བཏོན། བོད་ལྗོངས་མི་དམངས་དཔེ་སྐྲུན་ཁང་། ༢༠༡༡ལོར། །
10. ཏུང་ཧོང་ནས་ཐོན་པའི་གནའ་བོའི་བོད་ཡིག་ཤོག་དྲིལ། བསོད་
ནམས་སྐྱིད་དང་དབང་རྒྱལ་གྱིས་ཕྱོགས་སྒྲིག་བྱས། མི་རིགས་དཔེ་སྐྲུན་ཁང་།
༡༩ ༨ ༣ལོར། །
11. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། ནམ་མཁའི་
ནོར་བུ། ཀྲུང་གོའི་བོད་རིག་པ་དཔེ་སྐྲུན་ཁང་། ༢༠༠༩ ལོར།
12. ལེགས་བཤད་རིན་ཆེན་གཏེར་མཛོད། ཤར་རྫ་བཀྲ་ཤིས་རྒྱལ་
མཚན་གྱིས་བརྩམས། མི་རིགས་དཔེ་སྐྲུན་ཁང་། ༡༩༨༧ལོར།
13. བཀའ་ཆེམས་ཀ་ཁོལ་མ། ཇོ་བོ་ཨ་ཏི་ཤས་གཏེར་ནས་བཏོན།
ཀན་སུའུ་མི་རིགས་དཔེ་སྐྲུན་ཁང་། ༡༩༨༩ལོར། །
14. རྙིང་མ་ཆོས་འབྱུང་གླེགས་བམ་གཉིས་པ་བཞུགས་སོ། ། ཐུབ་
བསྟན་འོད་གསལ་བསྟན་པའི་ཉི་མས་བརྩམས། བོད་ལྗོངས་མི་དམངས་དཔེ་
སྐྲུན་ཁང་། ༡༩༩༢ལོར།
15. སྒྲུང་དཔྱད་སྙིང་གི་ལེགས་སྐྱེས། ཆབ་འགག་རྟ་མགྲིན་གྱིས་
མཛད། མཚོ་སྔོན་མི་རིགས་དཔེ་སྐྲུན་ཁང་། ༢༠༠༢ལོར། །
16. སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི་ 《 སྡེ་
དགེའི་བཀའ་འགྱུར་དཀར་ཆག》
17. མདོ་སྨད་ཆོས་འབྱུང་། བྲག་དགོན་པ་དཀོན་མཆོག་བསྟན་པ་
རབ་རྒྱས་ཀྱིས་བརྩམས། ཀན་སུའུ་མི་རིགས་དཔེ་སྐྲུན་ཁང་། ༡༩༨ ༢ལོར།
779



18. བོད་ཀྱི་དེབ་ཐར་དཔྱིད་ཀྱི་རྒྱལ་མོའི་གླུ་དབྱངས། རྒྱལ་དབང་ལྔ་
བ་ བློ་ བཟང་ རྒྱ་ མཚོས་ བརྩམས། པེ་ ཅིན་ མི་ རིགས་ དཔེ་ སྐྲུན་ ཁང་།
༡༩༨ ༡ལོར།
19. བསྟན་པའི་རྣམ་བཤད་དར་རྒྱས་གསལ་བའི་སྒྲོན་མེ། སྤ་བསྟན་
རྒྱལ་བཟང་ པོས་ བརྩམས། ཀྲུང་ གོའི་ བོད་ ཀྱི་ ཤེས་ རིག་ དཔེ་སྐྲུན་ ཁང་།
༡༩༩༡ལོར།
20. གེ་སར་རིག་པའི་སྐོར་གྱི་དཔྱད་རྩོམ་གཅེས་བསྒྲིགས། བཀྲ་ཤིས་
ཚེ་རིང་གིས་རྩོམ་སྒྲིག་བྱས། ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།
༡༩༩༦ལོར། །
21. བོད་ཀྱི་བརྡ་རྙིང་ཡིག་ཆ་བདམས་སྒྲིག ཀྲུང་དབྱང་མི་རིགས་སློབ་
གྲྭ་ཆེན་མོས།
22. པདྨ་བཀའ་ཐང་། ཨུ་རྒྱན་གླིང་པས་གཏེར་ནས་བཏོན། སི་ཁྲོན་
མི་རིགས་དཔེ་སྐྲུན་ཁང་། ༡༩༨༧ལོར།
23. བཀའ་ཐང་སྡེ་ལྔ། གུ་རུ་ཨུ་རྒྱན་གླིང་པས་གཏེར་ནས་བཏོན། མི་
རིགས་དཔེ་སྐྲུན་ཁང་། ༡༩༨༦ལོར།
24. གླིང་སྒྲུང་གི་དཔྱད་གཏམ་དཔྱིད་ཀྱི་ཕོ་ཉའི་དབྱངས་རྟ། པདྨ་
ལུང་རིག་འཛིན་གྱིས་བརྩམས། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༢༠༠༥ལོར། །
25. བོད་ཀྱི་རྩོམ་རིག་ལོ་རྒྱུས། དང་པོ། གཉིས་པ། ཆབ་འགག་རྡོ་
རྗེ་ཚེ་རིང་སོགས་ཀྱི་རྩོམ་སྒྲིག་བྱས། བོད་ལྗོངས་མི་དམངས་དཔེ་སྐྲུན་ཁང་།
༢༠༠༩ ལོར།
780



26. རྡོ་ གྲུབ་ཆེན་བསྟན་པའི་ཉི་མའི་ གསུང་རྩོམ་གཅེས་བསྒྲིགས་
བཞུགས་སོ། ། མགོ་ལོག་ཁུལ་སྒྲིག་སྒྱུར་ཅུས་ནས་བསྒྲིགས། མཚོ་སྔོན་མི་
རིགས་དཔེ་སྐྲུན་ཁང་། ༡༩༩ ༣ལོར། །
27. གསང་སྔགས་སྔ་འགྱུར་ལ་བོད་དུ་རྩོད་པ་སྔ་ཕྱིར་བྱུང་བ་རྣམས་ཀྱི་
ལན་དུ་བརྗོད་པ་ངེས་པ་དོན་གྱི་འབྲུག་སྒྲ་བཞུགས། བློ་གྲོས་རྒྱལ་མཚན་གྱིས་
མཛད། སི་ཁྲོན་མི་རིགས་དཔེ་སྐྲུན་ཁང་། ༡༩༩༧ལོར། །
28. ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང། ནམ་མཁའི་
ནོར་བུས་བརྩམས། སི་ཁྲོན་མི་རིགས་དཔེ་སྐྲུན་ཁང་། ༡༩༩༠ལོར། །
29. བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ། སྟོད་ཆ། ཆབ་སྤེལ་
ཚེ་བརྟན་ཕུན་ཚོགས་དང་ནོར་བྲང་ཨོ་རྒྱན་གཉིས་ཀྱིས་སྒྲིག་རྩོམ་བྱས། བོད་
ལྗོངས་དཔེ་རྙིང་དཔེ་སྐྲུན་ཁང་། ༡༩༨༩ལོར། །
30. ཐུའུ་བཀཱན་གྲུབ་མཐའ། ཐུའུ་བཀྭན་བློ་བཟང་ཆོས་ཀྱི་ཉི་མས་
བརྩམས། ཀན་སུའུ་མི་རིགས་དཔེ་སྐྲུན་ཁང་། ༢༠༡༠ལོར།
31. བོད་བཙན་པོའི་དུས་ཀྱི་རྩོམ་ཡིགཆབ་འགག་རྟ་མགྲིན་གྱིས་རྩོམ་
སྒྲིག་བྱས། མི་རིགས་དཔེ་སྐྲུན་ཁང་། ༢༠༠༩ ལོར། །
32. བོད་ཀྱི་རྩོམ་རིག་ལོ་རྒྱུས། སྟོད་ཆ། སྨད་ཆ། ལྷག་པ་ཆོས་
འཕེལ་གྱིས་བརྩམས། མི་རིགས་དཔེ་སྐྲུན་ཁང་། ༢༠༠༦ལོར།
33. གླིང་གེ་སར་སྒྲུང་གི་ཚིག་རྒྱན་ནོར་བུའི་བང་མཛོད། གཅོད་པ་
དོན་ འགྲུབ་ དང་ བསོད་ ལོས་ བསྒྲིགས། མི་ རིགས་ དཔེ་ སྐྲུན་ ཁང་།
༡༩༩༦ལོར། །
34. གེ་སར་ནོར་བུ་དགྲ་འདུལ་གྱི་ཕོ་བྲང་སེང་འབྲུག་སྟག་རྩེ་བསྐྱར་
78



བཞེངས་བྱས་པའི་ལོ་རྒྱུས་མདོ་ཙམ་བརྗོད་པ་ནོར་བུའི་དོ་ཤལ་ཞེས་བྱ་བ་
བཞུགས་སོ། སྤྲུལ་སྐུ་བསྟན་པའི་ཉི་མས་བརྩམས། བོད་ལྗོངས་མི་དམངས་
དཔེ་སྐྲུན་ཁང་། ༡༩༩༥ལོར།
35. རྗེ་བཙུན་ཤེས་རབ་རྒྱ་མཚོའི་འཇམ་དཔལ་དགྱེས་པའི་བློ་གྲོས་ཀྱི་
གསུང་རྩོམ་པོད་དང་པོ་བཞུགས་སོ། ། གྲགས་པས་བསྒྲིགས། མཚོ་སྔོན་མི་
རིགས་དཔེ་སྐྲུན་ཁང་། ༡༩༨༢ལོར།
36. བོད་ཀྱི་རྩོམ་རིག་ལོ་རྒྱུས་སྐལ་བཟང་མིག་སྒྲོན། སྟོད་ཆ། སྨད་
ཆ། རྒྱ་ཡེ་བཀྲ་བྷོ་སོགས་ཀྱིས་བསྒྲིགས། མཚོ་སྔོན་མི་རིགས་དཔེ་སྐྲུན་ཁང་།
༢༠༡༠ལོའི་པར་ཐེངས་གསུམ་པ།
37. གླིང་གེ་སར་རྒྱལ་པོའི་སྒྲུང་ལ་དཔྱད་པ་ཀུན་གསལ་འཕྲུལ་གྱི་མེ་
ལོང་། གཅོད་པ་དོན་འགྲུབ་དང་ཆབ་འགག་རྟ་མགྲིན་གཉིས་ཀྱི་བརྩམས།
མཚོ་སྔོན་མི་རིགས་དཔེ་སྐྲུན་ཁང་། ༡༩༩༤ལོར།
38. བོད་ཀྱི་རྩོམ་རིག་ལོ་རྒྱུས། གཅོད་པ་དོན་འགྲུབ་དང་རྣམ་སྲས་
ཀྱིས་རྩོམ་སྒྲིག་བྱས། བོད་ལྗོངས་མི་དམངས་དཔེ་སྐྲུན་ཁང་། ༢༠༠༩ལོར། །
39ཞང་བོད་ཀྱི་བསྟན་འབྱུང་ལོ་རྒྱུས་ལྷ་རྒྱུད་རིན་ཆེན་ཕྲེང་བ་མ་བཅོས་
གསེར་གྱི་ཡང་ཞུན་བཞུགས་སོ། ཀུན་བཟང་བློ་གྲོས་བརྩམས། མི་རིགས་དཔེ་
སྐྲུན་ཁང་། ༢༠༠༣ལོར། །
40. རིག་གནས་ཆེན་པོ་ལྔའི་རྣམ་བཞག་མདོར་བསྟན་པ་བློ་གསལ་
རྩེད་དགའ་རྒོད་པའི་འཛུམ་དཀར་ཞེས་བྱ་བ་བཞུགས་སོ། རྗེ་བཙུན་དགེ་
འདུན་རྒྱ་མཚོ་དང་རྗེ་བློ་བཟང་རྒྱ་མཚོས་མཛད། ཀན་སུའུ་མི་རིགས་དཔེ་
སྐྲུན་ཁང་། ༢༠༡༠ལོར།
782



41. དགེ་འདུན་ཆོས་འཕེལ་གྱི་གསུམ་རྩོམ། ཆབ་སྤེལ་ཚེ་བརྟན་ཕུན་
ཚོགས་ཀྱི་རྩོམ་སྒྲིག་བྱས། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༡༩༩༠ལོར།
42. འཇིག་རྟེན་མཆོད་བསྟོད། རེབ་གོང་མཁར་རྩེ་རྒྱལ། ཀྲུང་གོའི་
བོད་རིག་པ་དཔེ་སྐྲུན་ཁང་
། ༢༠༠༩ ལོར།
43. གླིང་གེ་སར་རྒྱལ་པོའི་སྒྲུང་དང་འབྲེལ་བའི་བོད་ཀྱི་དམངས་སྲོལ་
རིག་གནས། བུ་བཞི་བསམ་པའི་དོན་འགྲུབ། མཚོ་སྔོན་མི་རིགས་དཔེ་སྐྲུན་
ཁང་། ༢༠༠༨ ལོར།
44. གེ་སར་སྒྲུང་ཡིག་དང་འབྲེལ་བའི་གཏམ་སེང་ཆེན་ཉི་མ་འདྲེན་
པའི་སྐྱ་རེངས་དང་པོ་ཞེས་བྱ་བ་བཞུགས་སོ། བློ་གྲོས་རྒྱ་མཚོས་བརྩམས།
བོད་ལྗོངས་མི་དམངས་དཔེ་སྐྲུན་ཁང་། ༡༩༩༤ལོར།
45. བོན་སྒྲུང་ལྡེའུ་ གསུམ་ གྱིས་སྲིད་བསྐྱངས་ཚུལ་ དང་ བོད་ཀྱི་སྤྱི་
ཚོགས་ལོ་རྒྱུས་ཀྱི་འཕེལ་རིམ་གླེང་བ་གཟི་མིག་དགུ་བ། ཚེ་རིང་དོན་གྲུབ་ཀྱིས་
བརྩམས། ཀན་སུའུ་མི་རིགས་དཔེ་སྐྲུན་ཁང་། ༢༠༠༨ ལོར།
46. དམངས་རྩོམ་རྣམ་བཤད། མིག་དམར་གྱིས་མཛད། མི་རིགས་
དཔེ་སྐྲུན་ཁང་། ༢༠༠༩ ལོར།
47. མགོ་ལོག་ལོ་རྒྱུས་དེབ་ཐེར། དོན་འགྲུབ་དབང་རྒྱལ་དང་ནོར་སྡེ་
ཡིས་བརྩམས། མཚོ་སྔོན་མི་རིགས་དཔེ་སྐྲུན་ཁང། ༡༩༩༢ལོར། །
48. ཀ་ཐོག་རིག་འཛིན་ཚེ་དབང་ནོར་བུའི་《 བོད་ཀྱི་ལོ་རྒྱུས་དེབ་ཐེར་
ཁག་ལྔ》བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །
49. སྙན་འགྲེལ་ཡང་གསལ་སྣང་མཛོད་ཀྱི་ཟུར་རྒྱན་ངག་རིག་སྒྱུ་
783



འཕྲུལ་འགུགས་པའི་ལྕགས་ཀྱུ་ཞེས་བྱ་བ་བཞུགས་སོ། ལྡོང་ཡོན་ཏན་རྒྱ་མཚོ།
ཅང་ཧའོ་གློག་རྡུལ་དཔེ་སྐྲུན་ཁང་། ༢༠༡༠ལོར།
50. གཉགས་སྟོན་པའི་གདུང་རབས་དང་གདན་རབས། ཆོས་ཉིད་
ཡེ་ ཤེས་ ཀྱིས་ བརྩམས། བོད་ ལྗོངས་ བོད་ ཡིག་ དཔེ་ རྙིང་ དཔེ་སྐྲུན་ ཁང་།
༡༩༩༧ལོར། །
51. བོད་ཀྱི་གནའ་རྩོམ་གཅེས་བསྡུས། མཁས་བཙུན། མི་རིགས་
དཔེ་སྐྲུན་ཁང་། ༢༠༠༨ ལོར།
52. ཡ་མཚན་ཆེ་བའི་གླིང་གེ་སར་སྒྲུང་པའི་གསང་བ། གཅོད་པ་དོན་
འགྲུབ་དང་ཆབ་འགག་རྡོ་རྗེ་ཚེ་རིང་གིས་བརྩམས། མི་རིགས་དཔེ་སྐྲུན་ཁང་།
༢༠༠༡ལོར། །
53. རྣལ་འབྱོར་ གྱི་དབང་ཕྱུག་ཆེན་པོ་མི་ལ་རས་པའི་རྣམ་མགུར།
རུས་པའི་རྒྱན་ ཅན་ གྱིས་ བརྩམས། མཚོ་ སྔོན་མི་ རིགས་ དཔེ་སྐྲུན་ ཁང་།
༢༠༠༨ ལོར། །
54. གླིང་གེ་སེར་སྒྲུང་གི་དཀའ་གནད་གསལ་བའི་སྒྲོན་མེ། གཅོད་པ་
དོན་ གྲུབ་ ཀྱིས་ བརྩམས། ཀྲུང་ གོའི་ བོད་ ཀྱི་ ཤེས་ རིག་ དཔེ་ སྐྲུན་ ཁང་།
༢༠༠༠ལོར།
55. གནའ་རབས་བོད་ཀྱི་གཏན་ཚིགས་རིག་པ་སྟེ་ལྡེའུ་རྣམ་དཔྱད།
ཚེ་ རིང༌ མགོན་ གྱིས་ བརྩམས། ཀན་ སུའུ་ མི་ རིགས་ དཔེ་ སྐྲུན་ ཁང་།
༢༠༡༠ལོར།
56. ལས་འཕྲོ་གཏེར་རྒྱུད་ཀྱི་རྣམ་བཤད་ཉུང་གསལ་ངོ་མཚར་རྒྱ་མཚོ།
རྡོ་གྲུབ་ཆེན་གྱི་གསུང་འབུམ། རྡོ་གྲུབ་ཆེན་ཀུན་བཟང་འཇིགས་མེད་བསྟན་
784



པའི་ཉི་མས་བརྩམས། མཚོ་སྔོན་མི་རིགས་དཔེ་སྐྲུན་ཁང་གིས ༡༩༩༣ལོར་
དཔར་སྐྲུན་བགྱིས།
785



汉文类
| 1.叶舒宪著,《文学与人类学》 - 知识全球化时代的文学研
究,社科文献出版社;2003年版。
2. 朱光潜著,《诗论》凤凰出版传媒集团,2008 年版,
3. 马克·里拉著,张小勇译,依维柯:反现代的创生》,新星出
版社,2008 年版,
4.「俄E.M. 梅列金斯基著,《英雄史诗的起源》,商务印书
馆,2007年版。
5. 朱光潜著,长篇诗在中国国何以不发达》载于《朱光潜作
品新编》,人民文学出版社,2009年2月
6. [法保罗·利科等著,过去之谜》,山东大学出版社,2009
年版。
17.「俄 ·莫·梅列金斯基著,魏庆征译,神话的诗学》,商
务印书馆,2009 年版:
8. [法古斯塔夫·勒庞著,戴光年译,乌合之众一大众心理
研究》,新世界出版社,2010年版
9. 李志敏著,《诗学构建:形式与意象》,人民出版社,2008 年
版
10. 谭桂林著,本土语境与西方资源一现代中西诗学关系研
究,人民文学出版社,2008 年版:
11. 新南著,《神话·悲剧·《诗学》一对于希腊诗学传统的
重新认识,复川大学出版社,1995年版
12. 王义放著,《神话与历史一古希腊英雄故事的历史和文化
內涵》,商务印书馆,2006年版,
13. 李咏吟著,《原初智慧形态一希腊神学的两大话语系列及
786



其历史转化》,上海人民出版社1999年版。
14.马大康著,《诗性语言研究》,中国社会科学出版社,2005
年版,
| 15. 耿占春著,《失去象征的世界——诗歌、经验与修辞》,北京
大学出版社,2008 年版:
16. 童庆炳、陶东风编著,《文学经典的建构、结构和重构,北
京大学出版社,2007年版。
17. 杜文娟著,诠释象征一别雷象征艺术论》,中国传媒大学
出版社,2006 年版
18. 李连荣著,《格萨尔学与论》,中国藏学出版社,2008 年版
19. 申丹著,《叙事、文体与潜文本——重读英美经典短篇小
说》,北京大学出版社,2009年版。
20. [奥]西格蒙德·弗洛伊德著,常宏等译,《论艺术与文
学》,国际文化出版社,2007年第二版,
| 21. [法]米歇尔·德·塞尔托著,邱炜译,《历史与心理分
析一科学与虚构之间》,中国人民大学出版社,2010年版。
22. 季羨林、刘安武编,《印度两大诗评论汇编》,中国社会科
学出版社,1984年版
| 23. [法雅克·勒高夫著,方仁杰、倪复生译,《历史与记忆》,
中国人民大学出版社,2010年第一版
| 24 弗雷著朝戈金译口头诗学:帕里 - 洛德理论》,中国社科
文献出版社
25. 赵秉理主编《格萨尔集成1-3集,甘肃人民出版社,1994
年,
26. 降边嘉措著《格萨尔论》内蒙古大学出版社,2001年,
1787



27. 降边嘉措著《格萨尔与藏族文化》內蒙古大学出版社,
1994年,
28. 降边嘉措著《格萨尔初探》青海人民出版社1986年。
29. 杨恩洪著《民间诗神》中国藏学出版社,1995
30. 洛德著,尹虎彬译《故事的歌手》中华书局 2004年。
31. 杨义著《中国叙事学》人民出版社,1997年12月。
32. 杨义著《重绘中国文学地图通释》当代中国出版社 2007
年
33. 纳吉著,巴莫曲布模译《荷马诸问题》广西师范大学出版
社 2008年
34. 陈中梅著《言诗》,北京大学出版社,2008年
35. 闻一多著,《神话与诗》上海世纪出版集团,2006年5月
36. 梅列金斯基著魏庆征译《神话的诗学》商务印书馆,2009
37.雅克勒高夫著,方仁杰、倪福生译《历史与记忆》,中国人
民大学出版社,2010年,
138. 谭桂林著《本土语境与西方资源》,人民文学出版社,2008
年
39.
梅列金斯基著《英雄史诗的起源》,商务印书馆,2007年
Foreign Language References.
1. Donald. Lopez, Jr. , Editor, Religions of Tibet in practice,
Princeton University Press. 1997
2. Andreas Doctor, Tibetan Treasure Literature-Revelation,
Tradition, and Accomplishment in Visionary Buddhism, Snow Lion
788



Publications, Ithaca, NewYork. 2005
3. Tulku Thondup Ringpoche, Hidden Teachings of Tibet,
Wisdom Publications, London. 1986.
4. Erik Haarh , Thevar - Lun Dynasty , kobenhave. 1969.
5. DavidC. Rubin, Memory in OralTradition, Oxford University
Press. 1995.
6. John Miles Foley, Tradition Oral Epic. University of Cali-
fornia Press, 1990.
7. John Miles Foley, The Singer of Tales in Performance , In-
danna University Press, 1995.
789



མཇུག་བྱང་།
ཁོ་བོས་༢༠༠༩ ལོ་ནས་ཀྲུང་དབྱང་མི་རིགས་སློབ་གྲྭ་ཆེན་མོའི་བོད་རིག་
པའི་ཞིབ་འཇུག་གླིང་གི་གེ་སར་རིག་པ་ཞེས་པའི་སློབ་ཁྲིད་ཀྱི་འགན་ཅི་ལྕོགས་
ཀྱིས་དང་ལེན་བྱས་ཤིང་། ལོ་འདི་འགའི་རིང་ལ་གླིང་སྒྲུང་དང་བོད་རིག་པར་
ཞིབ་འཇུག་བགྱིས་པའི་མྱོང་ཚོར་དང། སློབ་ཁྲིད་ཀྱི་རྒྱུད་རིམ་ཁྲོད་བསགས་
པའི་རྒྱུ་ཆ། ལྷག་པར་དུ་སྔོན་གྱི་བཀའ་དྲིན་ཅན་གྱི་སློབ་དཔོན་དང་མཁས་
ཆེན་དམ་པ་དག་གིས་བརྩམས་པའི་གསུང་ཆོས་བཅས་ལ་བཙོ་སྦྱངས་ཀྱི་གསེར་
བཞིན་ལེགས་པར་བརྟག་ཅིང་དེང་རབས་ཀྱི་རིག་པ་སྨྲ་བ་དག་གི་བློ་གྲོས་ཀྱི་དོ་
ར་ལས་ ཐོན་པའི་རིག་པའི་མེ་ཏོག་གི་བཅུད་འཇིབས་པའི་སྐལ་བ་ཡང་མི་
དམན་པ་ཙམ་རྙེད་པས་བོད་རང་གི་ཤེས་རབ་ཀྱི་རྩལ་ལས་ཐོན་པའི་རིག་པ་
འདི་དང་འདི་ལྟ་བུ་ཕྱི་རབས་པ་རྣམས་ཀྱི་ཤེས་རྒྱུད་ལ་བཞག་སྟེ་བློ་བསྐྱེད་ཙམ་
འབྱུང་ན་སྙམ་པའི་བློ་དང་། སྒོས་སུ་རང་ཅག་མི་རིགས་འདིའི་དམངས་ཁྲོད་
ཀྱི་ཤེས་རབ་དང་། ཡུལ་ཀྱི་ཤེས་བྱ། ལོ་རྒྱུས་ཀྱི་དྲན་པ། ཕ་སྐད་གཙང་མའི་
ཁུར་འདེགས་བྱེད་ཀྱི་ཤིང་རྟ་ལྟ་བུ་སྟེ་གེ་སར་སྒྲུང་གི་བསྟན་པ་འདི་མ་ཉམས་
ཡུན་རིང་དུ་དར་ན་ཅི་མ་རུང་སྙམ་པའི་ཀུན་སློང་རྣམ་པར་དག་པས་རྒྱུད་
བསྐུལ་པ་དང་གཅིག ཡང་བཀའ་དྲིན་གསུམ་ལྡན་གྱི་དགེ་རྒན་ཆེན་མོ་ཚེ་རིང་
ཐར་མཆོག་གིས་ལྷག་བསམ་དག་པས་ཡང་ཡང་སྐུལ་འདེབས་གནང་པ་དང་།
ཀྲུང་དབྱང་མི་རིགས་སློབ་གྲྭ་ཆེན་མོར་སློབ་ལ་བརྩོན་པའི་ཞིབ་འཇུག་སློབ་མ་
790



པདྨ་རྒྱལ་དང་མཁའ་མོ་མཚོ། ཀྲུང་གོའི་བོད་རིག་པའི་དྲ་བའི་བདེ་གཡང་།
ཀྲུང་གོ་མི་རིགས་ཡིག་སྒྱུར་ཅུས་ཀྱི་གྲོགས་མཆོག་དམ་པ་དབང་ཆེན་ཚེ་རིང་
དང་ཨོ་རྒྱན། མི་རིགས་དཔེ་སྐྲུན་ཁང་གི་སྐུ་ཞབས་རྟ་རྡོ་དང་དཔེ་ཆ་འདིའི་
རྩོམ་སྒྲིག་འགན་འཁུར་པ་སྒྲོལ་མ་ཆོས་མཚོ་ལགས་སོགས་ཀྱིས་ཟོལ་མེད་ཀྱིས་
རོགས་སྐྱོར་བརྒྱུད། སྒྲུང་རྒྱུད་དང་གླིང་སྒྲུང་གི་རིག་གནས་ཀྱི་རྣམ་བཤད་ཞེས་
བྱ་བའི་བརྩམས་ཆོས་འདི་ཡོངས་སུ་རྫོགས་པར་གྲུབ་སྟེ། མཁྱེན་ལྡན་དག་གི་
སྤྱན་ལམ་དུ་འབུལ་ལ་ཉེ་ན་ཡང་། འབྲི་བའི་དུས་སྐབས་དག་ཏུ་ལས་ཁུར་
གཞན་དང་ནམ་རྒྱུན་གྱི་ཞིབ་འཇུག་གི་བྱ་བའི་ཁུར་རྣམས་དོར་ཐབས་མེད་
པས། བར་བར་དུ་འབྲི་མཚམས་འཇོག་དགོས་བྱུང་པ་དང་། བྲིས་རྒྱུན་
བསྐྱངས་ཀྱང་དུས་ཚོད་ཀྱི་དབང་གིས་བརྗོད་བྱའི་དོན་ལ་ལར་ཞིབ་ཆ་ཐོན་
དཀའ་ཞིང་། དགོས་མེད་ཚིག་ཚོགས་ཀྱིས་ལྷད་པ། བརྩམས་ཆོས་འདིར་
བཀོད་པའི་ལྟ་བ་རྣམས་མུ་ཅོར་གྱི་གཏམ་དུ་ཟད་སྙམ་པའི་དོགས་སློང་ཡང་
འབྱུང་སྲིད་པས། ནོངས་སྐྱོན་ཅི་མཆིས་གཟུར་གནས་མཁྱེན་ལྡན་རྣམས་ཀྱིས་
བཟོད་པར་གསོལ་བ་དང་ཆབས་ཅིག་བརྩམས་ཆོས་འདི་འབྲི་བའི་གོ་རིམ་ཁྲོད་
ཐུགས་ཁུར་དང་རོགས་སྐྱོར་བླ་མེད་གནང་མཁན་གྱི་གོང་གསལ་གྱི་དཔོན་སློབ་
རྣམ་པ་དང་ལས་མཐུན་གྲོགས་པོ་རྣམ་པ། གཉེན་ཉེ་དུ་རྣམས་ལ་སོར་བཅུའི་
སྙིམ་པ་སྙིང་གར་སྦྱར་ནས་ཐུགས་རྗེ་ཆེ་ཞུ་བ་ལགས། །
ཞེས་༢༠ ༡༡ལོའི་ཧོར་ཟླ་བཅུ་བའི་ཚེས༩ ཉིན་
པེ་ཅིན་གྱི་རང་སྤྱིལ་དགའ་བའི་ལྡིང་ཁང་ནས་རྫོགས་པར་ སྦྱར་བ་
དགེའོ། །
791



རྩོམ་སྒྲིག་འགན་འཁུར་པ།
ཚུ {1: # #：
མདུན་ཤོག་ཇུས་འགོད་པ།
E， [Ei it i:
སྒྲོལ་མ་ཆོས་མཚོ།
# E3E1
ཀརྨ་རྡོ་རྗེ་ཚེ་རིང་།
g
༄༅། །སྒྲུང་རྒྱུད་དང་གླིང་སྒྲུང་རིག་པའི་རྣམ་བཤད། །
རྩོམ་པ་པོ།
དཔེ་སྐྲུན་མཁན། །
འགྲེམས་སྤེལ་མཁན། །
གནས་ཡུལ། །
སྦྲག་སྲིད་ཨང་གྲངས།
ཁ་པར་ཨང་གྲངས།
པར་འདེབས་མཁན།
བརྒྱུད་འཚོང་མཁན།
དེབ་ཚད།
པར་ཤོག
པར་གཞིའི་སྒྲིག་ཐེངས། །
པར་ཐེངས།
པར་གྲངས།
རིན་གོང་།
ནོར་བུ་དབང་ལྡན།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་14པ།
100013
010 - 64227665
པེ་ཅིན་གྲོང་ཁྱེར་ཏི་ཞིན་པར་ཁང་ནས་པར་བཏབ།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mnl X 1168mm 1/ 32
uru
25
2012ལོའི་ཟླ་5པར་པར་གཞི་དང་པོ་བསྒྲིགས།
2012ལོའི་ཟླ་5པར་པེ་ཅིན་དུ་པར་ཐེངས་1པ་བརྒྱབ་
0001 - 3000
སྐྱོར་40. 00
ISBN 978 -7 - 105 - 12068 -0I : 2321( བོད། 297)



图书在版编目(CIP)数据
藏族神话与史诗:藏文/诺布旺丹著 - 北京:民族
出版社,2012.3
ISBN 978-7-105 - 12068 -0
1.1藏… 1.1诺…. 藏族 - 神话 - 文学研究
-中国 - 藏语(2藏族-史诗-文学研究-中国-藏语
N. 11207.7
中国版本图书馆 CIP 数据核字(2012)第040574号
民族出版社出版发行
(北京和平里北街14号 邮编 100013)
http://www.mzobs.com
北京鑫印刷厂印刷
各地新华书店经销
2012年5月第1版 2012年5月第1次印刷
开本:850 毫米 x1168 毫米 1/32 印张:25
印数:0001-3000册定价:40.00 元
ISBN 978-7-105 - 12068 -0/1.2321(藏 297)
(藏文室电话:58130511 发行部电话:64227665)



责任编辑:卓玛青措
ཟླigi+: ཀྵ རྒྱུ
༄༅། །སྒྲུང་རྒྱུད་དང་གླིང་སྒྲུང་རིག་པའི་རྣམ་བཤད།།
I SBN 978-7-105-12068-0
༔ མི་རིགས་དཔེ་སྐྲུན་ཁང་
9787105I 20 6 80">
༼E:40.00 Oc
